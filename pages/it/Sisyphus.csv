Id|Description|Speaker|Text
MegaeraWithSisyphus01|Megaera With Sisyphus 01|Megaera|...Se lo aiuti di nuovo, ci saranno mille frustate ad attenderti al nostro prossimo incontro. E quando farò ritorno, sarà meglio che questo sassolino sia là in cima, non qui. O saranno altre mille.
MegaeraWithSisyphus01|Megaera With Sisyphus 01|Sisyphus|Ottimo, ottimo, signora, più che giusto davvero, la considero una promessa! Ci vediamo in giro!
MegaeraWithSisyphus02|Megaera With Sisyphus 02|Megaera|...E dedicati al tuo masso se ci tieni alla pelle, imbroglione che non sei altro. Non pensare che non ti stia guardando.
MegaeraWithSisyphus02|Megaera With Sisyphus 02|Sisyphus|Apprezzo la sua vigilanza, signora, e stia pur certa che Pietro sarà in cima a questa collina in men che non si dica, sebbene l'impresa non mi sia finora mai riuscita!
MegaeraWithSisyphus03|Megaera With Sisyphus 03|Megaera|...E quando questa faccenda col principe sarà risolta, le cose torneranno esattamente com'erano. Fino ad allora, sarà meglio che io veda il tuo masso in cima a quella collina con regolarità.
MegaeraWithSisyphus03|Megaera With Sisyphus 03|Sisyphus|Tutto perfettamente sensato, signora, e stia pur certa che spingerò Pietro, {#DialogueItalicFormat}ehm{#PreviousFormat}, voglio dire, questo masso qui, con regolarità, sempre avanti, come al solito! E ora, arrivederci!
ThanatosWithSisyphus01|Thanatos With Sisyphus 01|Thanatos|...E, da ultimo, ti è categoricamente proibito offrire ulteriore aiuto al principe Zagreus. Sono stato abbastanza chiaro?
ThanatosWithSisyphus01|Thanatos With Sisyphus 01|Sisyphus|Oh, assolutamente, padron Thanatos, non ci penso nemmeno! La mia mente è del tutto occupata dalle più moderne strategie di sospingimento minerale.
ThanatosWithSisyphus01|Thanatos With Sisyphus 01|Thanatos|Basta così! Torna al lavoro, e io farò altrettanto.
ThanatosWithSisyphus02|Thanatos With Sisyphus 02|Sisyphus|Afferrato, padron Thanatos, farò certamente come dice lei. Niente più aiuti al principe Zagreus, seriamente, potessi morire.
ThanatosWithSisyphus02|Thanatos With Sisyphus 02|Thanatos|Bene. Se ti beccassero di nuovo a mentire, ne andrebbe della tua testa e della mia. Vedi di fare in modo che non accada.
ThanatosWithSisyphus03|Thanatos With Sisyphus 03|Thanatos|...Faresti bene a darmi ascolto questa volta, e a temere le conseguenze dei tuoi raggiri. La Morte può essere alquanto sgradevole, come ben sai.
ThanatosWithSisyphus03|Thanatos With Sisyphus 03|Sisyphus|Be', ma è proprio questo il punto, padron Thanatos. Non ho mai avuto molto timore di voi dèi, se permette l'ardire. Mi è sempre parso che le vostre preoccupazioni non siano poi tanto diverse dalle nostre. Morte a parte, certo.
ThanatosWithSisyphus03|Thanatos With Sisyphus 03|Thanatos|Che vuoi saperne, tu, di che cosa preoccupa gli dèi? E ora rifletti su ciò che hai fatto: hai tutta l'eternità a disposizione. Tornerò a farti visita fra un eone o due, per vedere se hai imparato qualcosa.
SisyphusFirstMeeting|Sisyphus First Meeting|Sisyphus|Ehilà, principe Z. Sembrerà che io stia battendo la fiacca, ma stavo giusto per rimettermi al lavoro, giuro. Non capita spesso che le Furie mi lascino un po' di respiro. Chissà dove saranno finite? E poi... che ci fai tu, qui?
SisyphusFirstMeeting|Sisyphus First Meeting|Zagreus|Oh, sai com'è... faccio solo due passi, ecco tutto. Fammi un favore, vuoi? Se vedi le Furie, di' loro che sono andato nella direzione da cui mi hai visto arrivare...
SisyphusFirstMeeting|Sisyphus First Meeting|Sisyphus|Oh, glielo riferirò senz'altro, Altezza, ti sento forte e chiaro. Ma adesso sarà meglio che torni a spingere la vecchia roccia. Stammi bene, d'accordo?
SisyphusMeeting02_A|Sisyphus Meeting A 02|Sisyphus|Sai, principe Z, non mi aspettavo di rivederti dopo tutto questo tempo. Per caso qualcosa non va, giù alla Dimora? Lo dico solo perché ultimamente non passava quasi nessuno, da queste parti.
SisyphusMeeting02_A|Sisyphus Meeting A 02|Zagreus|Oh, a casa c'è sempre qualcosa che non va, signore. Mi sono detto che non poteva nuocere fare un giro d'ispezione del Tartaro un po' più di frequente.
SisyphusMeeting02_A|Sisyphus Meeting A 02|Sisyphus|Be', io e la vecchia roccia te ne siamo entrambi molto grati. Sono abituato a lunghi periodi in solitaria, ma avere ospiti di tanto in tanto non può che farmi bene!
SisyphusMeeting02|Sisyphus Meeting 02|Sisyphus|Se posso permettermi, Altezza, mi domandavo... che cosa ti porta di nuovo da queste parti? Stessa storia dell'ultima volta?
SisyphusMeeting02|Sisyphus Meeting 02|Zagreus|Voglio essere sincero con te, Sisifo: sto lasciando la Dimora. Ne ho avuto abbastanza, sono certo che capisci. Sono diretto in superficie.
SisyphusMeeting02|Sisyphus Meeting 02|Sisyphus|{#DialogueItalicFormat}Fiuu{#PreviousFormat}, questa sì che è un'impresa, Altezza. A dirla tutta, se parlassimo di qualcun altro la definirei una follia, ma... forse tu sei folle al punto giusto da riuscirci! Be', che dire? Ti auguro di farcela. Buona fortuna là fuori!
SisyphusMeeting03|Sisyphus Meeting 03|Sisyphus|Ehilà, Altezza! Come va col tuo piano di fuga, qualche novità?
SisyphusMeeting03|Sisyphus Meeting 03|Zagreus|Direi che sta andando bene, tutto considerato. Sono morto un po' di volte, ed è una gran fatica... ma ehi, che ci vuoi fare, giusto?
SisyphusMeeting03|Sisyphus Meeting 03|Sisyphus|Be', tu tieni sempre la testa alta, ok? Io ormai ho smesso da un bel pezzo di tentare la fuga, ma se fossi un giovanotto focoso come te, magari sarei ancora lì a provarci.
SisyphusMeeting04|Sisyphus Meeting 04|Sisyphus|Ehilà, Altezza. Sei qui per un motivo specifico, o sei solo di passaggio? Non che non mi stia godendo queste nostre recenti chiacchierate, ovviamente.
SisyphusMeeting04|Sisyphus Meeting 04|Zagreus|Sisifo, non vorrei che la prendessi a male, ma... perché hai deciso di aiutarmi? Mio padre ti ha schiaffato qui in preda ai tormenti per l'eternità, eppure tu mi saluti ogni volta col sorriso.
SisyphusMeeting04|Sisyphus Meeting 04|Sisyphus|{#DialogueItalicFormat}Hah{#PreviousFormat}! Ma dai, principe Z... sono fatto così, ecco tutto! E poi, tu non sei tuo padre, sia lode agli dèi! Mi sei sempre sembrato un bravo ragazzo. E se dici che vuoi uscire di qui, be', diciamo che posso capirti, ecco.
SisyphusMeeting_AboutFury01|Sisyphus Meeting About Fury 01|Sisyphus|Sai, Altezza, essere lasciato in pace dalle sorelle Erinni non è affatto male, una volta tanto. La più importante, il cui nome ora mi sfugge, è assegnata al tuo caso ora, vero?
SisyphusMeeting_AboutFury01|Sisyphus Meeting About Fury 01|Zagreus|Ti riferisci a Megera. Sì, ora è alle prese col sottoscritto. Le è stato ordinato di non farmi uscire dal Tartaro. Immagino significhi che tu puoi finalmente goderti una pausa! Era proprio ora, direi.
SisyphusMeeting05|Sisyphus Meeting 05|Zagreus|Ehi, Sisifo, una domanda al volo: hai per caso visto le altre due Furie, ultimamente?
SisyphusMeeting05|Sisyphus Meeting 05|Sisyphus|Non vedo le altre Erinni da un po', ora che ci penso! Solo Megera, la più gentile delle tre... il che non significa poi molto. Se dovessi vedere le sue sorelle, te lo farò sapere!
SisyphusMeeting06|Sisyphus Meeting 06|Zagreus|Sisifo, come fai a tollerare la condizione in cui ti trovi? Mi stupisce che tu sembri sempre così di buon umore.
SisyphusMeeting06|Sisyphus Meeting 06|Sisyphus|Spingere il mio amico Pietro, qui, ha molto giovato al mio punto di vista. Con le Furie occupate in altre questioni, e questi nostri recenti incontri, di questi tempi me la passo proprio bene. Devi imparare ad apprezzare le piccole cose, Altezza!
SisyphusMeeting07|Sisyphus Meeting 07|Sisyphus|Guarda un po', Pietro: il principe Z in persona è venuto a trovarci!
SisyphusMeeting07|Sisyphus Meeting 07|Zagreus|Davvero Pietro ti tiene compagnia? Al tuo posto, penso che odierei a morte l'enorme masso che continua a rotolare giù dalla collina su cui cerco di spingerlo.
SisyphusMeeting07|Sisyphus Meeting 07|Sisyphus|Oh, Pietro non è poi così male. È un ottimo ascoltatore, sai sempre dove trovarlo, e non impugna una frusta... non posso lamentarmi, insomma! E poi, qualunque amico è un tesoro, quaggiù.
SisyphusAboutBouldy01|Sisyphus About Bouldy 01|Zagreus|Sai, Sisifo... a volte provo un po' di invidia per te e Pietro. Mi sembra che abbiate le idee chiare su quale sia il vostro posto nel mondo. Io, invece, mi complico sempre le cose da solo e poi non so a chi rivolgermi perché me ne tiri fuori.
SisyphusAboutBouldy01|Sisyphus About Bouldy 01|Sisyphus|Oh, {#DialogueItalicFormat}hah{#PreviousFormat}! È solo un brutto periodo, Altezza. Lo supererai, vedrai! E per quanto riguarda Pietro, be', non esitare a rivolgerti a lui, se credi! Io ho scaricato su di lui tutti i miei problemi un bel po' di tempo fa.
SisyphusAboutBouldy01|Sisyphus About Bouldy 01|Zagreus|Dici che posso semplicemente... andare da lui e parlargli? Tutto qui?
SisyphusAboutBouldy01|Sisyphus About Bouldy 01|Sisyphus|Tutto qui. A volte non serve altro per farsi un amico, Altezza. E ora forza, prendi.
SisyphusAboutBouldy02|Sisyphus About Bouldy 02|Zagreus|Devo ringraziarti, Sisifo. Non solo per tutto l'aiuto che continui a darmi, ma anche per avermi consigliato di parlare con Pietro. Oserei dire che mi sento un po' più in pace ultimamente, e forse è grazie a lui.
SisyphusAboutBouldy02|Sisyphus About Bouldy 02|Sisyphus|È un gran bel tipo, vero? Anche se mi sento di dire che, se l'intesa fra te e il vecchio Pietro è tanto buona, tu stesso devi essere maturato molto negli ultimi tempi, a mio parere.
SisyphusAboutBouldy03|Sisyphus About Bouldy 03|Sisyphus|Ehi, Altezza! Il buon vecchio Pietro si era segnato un po' di cose che voleva dirti.
SisyphusAboutBouldy03|Sisyphus About Bouldy 03|Sisyphus|Grazie per avergli dato retta! E adesso, penso di aver qui qualcosa che faccia al caso tuo.
SisyphusAboutBouldy04|Sisyphus About Bouldy 04|Sisyphus|Ehi, Altezza, ah... come dire... sai che Pietro è solo un normalissimo masso con qualche linea scolpita a mo' di faccia, vero? Non è una {#DialogueItalicFormat}persona{#PreviousFormat}, ecco. Solo perché tu non ti faccia idee sbagliate...
SisyphusAboutBouldy04|Sisyphus About Bouldy 04|Zagreus|Suvvia, signore, sappiamo entrambi che Pietro è molto più che un semplice masso. Davvero pensi che io possa dubitare del suo potere, dopo che ne abbiamo passate tante insieme?
SisyphusAboutBouldy04|Sisyphus About Bouldy 04|Sisyphus|{#DialogueItalicFormat}Ahahahah{#PreviousFormat}! No, stavo solo facendo uno scherzo a Pietro, infatti. Guarda che faccia! Mi mette subito il muso, quando gli do del vecchio sasso! Ma poi mi risponde dandomi del vecchio poltrone, e per un po' siamo pari.
SisyphusAboutAlecto01|Sisyphus About Alecto 01|Zagreus|Sisifo, hai mai incontrato Aletto, la sorella più violenta della Furia Megera? Ho fatto la sua conoscenza, di recente.
SisyphusAboutAlecto01|Sisyphus About Alecto 01|Sisyphus|Ah, fortunatamente non mi è capitato di averci granché a che fare, principe Z. E stando a quanto ho visto e sentito, mi va benissimo così, a dire il vero! Spero non ti stia dando troppi problemi, comunque.
SisyphusAboutTisiphone01|Sisyphus About Tisiphone 01|Zagreus|Sisifo, hai avuto modo di imbatterti nella Furia Tisifone, prima d'ora? Non mi pare un granché, come oratrice.
SisyphusAboutTisiphone01|Sisyphus About Tisiphone 01|Sisyphus|Tisifone. In effetti sì, principe Z. Mi ha fatto visita in diverse occasioni, a dire il vero. E così è di nuovo da queste parti, eh?
SisyphusAboutTisiphone01|Sisyphus About Tisiphone 01|Zagreus|Già. Ma credo proprio che sia tornata per me, nello specifico. La terrò impegnata anche per te, tanto per essere sicuri.
SisyphusAboutTisiphone01|Sisyphus About Tisiphone 01|Sisyphus|Lo apprezzo molto, Altezza. Delle tre sorelle Furie, è quella che meno tengo a rincontrare. Ma se dovesse fare un salto qui, be'... che ci vuoi fare.
SisyphusMeeting08|Sisyphus Meeting 08|Sisyphus|Ascolta, Maestà... io non serbo rancore, questo lo sai. A spingere un masso per tutti questi anni, si impara a lasciarsi certe cose alle spalle. Quindi sappi che, se stavolta riuscirai a uscire, per me è stato un vero piacere.
SisyphusMeeting08|Sisyphus Meeting 08|Zagreus|Il sentimento è reciproco, Sisifo. Un giorno dovrai raccontarmi tutto su come riuscisti a fregare mio padre. Potrei imparare qualcosa.
SisyphusBackstory01|Sisyphus Backstory 01|Sisyphus|Dimmi una cosa, Altezza, se non ti spiace: perché sei tanto determinato a uscire da qui? Insomma, che succederà una volta fuori?
SisyphusBackstory01|Sisyphus Backstory 01|Zagreus|Sisifo, hai mai perso qualcuno a te caro? C'è qualcuno là fuori che ho bisogno di trovare. Questo... è tutto ciò che posso dirti, per ora.
SisyphusBackstory01|Sisyphus Backstory 01|Sisyphus|Capisco, Maestà. Non era mia intenzione impicciarmi, solo... neanche ricordo cosa si provi a desiderare a tal punto qualcosa, sai? Chiunque tu stia cercando, ti auguro di trovarlo presto.
SisyphusBackstory02|Sisyphus Backstory 02|Zagreus|Ehi, Sisifo, mi sono sempre chiesto... com'eri, quando eri ancora in vita? Sei sempre stato così saggio?
SisyphusBackstory02|Sisyphus Backstory 02|Sisyphus|La cosa potrebbe sorprenderti, Maestà, ma anch'io ho sangue reale. Non al tuo livello, beninteso, ma ero un sovrano a tutti gli effetti. Anche se, a essere onesti... non ero un granché, come re o come uomo.
SisyphusBackstory02|Sisyphus Backstory 02|Zagreus|{#DialogueItalicFormat}Oh{#PreviousFormat}! Mi sembrava di aver avvertito della regalità, in te! Anche se non riesco a immaginarti se non come un gentiluomo, così come ti conosco ora, amico mio.
SisyphusBackstory02|Sisyphus Backstory 02|Sisyphus|Sei tremendamente gentile a dire così, ma temo che la mia punizione quaggiù non sia ingiustificata. Se non altro, ho avuto tempo in abbondanza per riflettere sulle mie malefatte!
SisyphusBackstory03|Sisyphus Backstory 03|Zagreus|{#DialogueItalicFormat}Ehm{#PreviousFormat}, Sisifo, ti secca se ti chiedo che cosa facesti in vita per meritare un tale castigo quaggiù? Insomma, spingere un masso per l'eternità e tutto il resto. Non ho mai sentito la tua versione dei fatti.
SisyphusBackstory03|Sisyphus Backstory 03|Sisyphus|Be', è una lunga storia, Altezza. La mia ora era giunta, ma io non mi sentivo pronto, se capisci cosa intendo. Tuo padre pensava di avermi in pugno, ma poi, {#DialogueItalicFormat}vum{#PreviousFormat}! Sono fuggito. Il suo tirapiedi, Thanatos, può confermarti tutto.
SisyphusBackstory03|Sisyphus Backstory 03|Zagreus|Superare in astuzia Thanatos... che roba! E che cosa accadde, poi?
SisyphusBackstory03|Sisyphus Backstory 03|Sisyphus|Tuo padre non ha affetto per chi si fa beffe della morte, pare. Alla fine mi acchiapparono, e così ora mi trovo qui, alle prese col buon vecchio Pietro. Lo spingo su per la collina al ritmo della frusta delle Furie, poi lui rotola giù, e si riparte da capo.
SisyphusBackstory03|Sisyphus Backstory 03|Zagreus|Perciò sei bloccato in un circolo vizioso, senza via d'uscita. È terribile... vorrei poter fare qualcosa per aiutarti.
SisyphusBackstory03|Sisyphus Backstory 03|Sisyphus|Risparmia la pietà per qualcun altro, Altezza! A quest'ora potrei essere legato accanto a Prometeo, a farmi beccare il fegato per l'eternità, invece di star qui a fare ginnastica e conversazione. A proposito, è ora di rimettersi al lavoro!
SisyphusBackstory04|Sisyphus Backstory 04|Zagreus|Sisifo, volevo chiederti: dove ti procuri le cose che continui a offrirmi? Devi essere ben ammanicato, da queste parti.
SisyphusBackstory04|Sisyphus Backstory 04|Sisyphus|Oh, che vuoi che ti dica! Ho amicizie tra la gente del luogo, e cerco di essere un buon vicino con tutti. Io e Pietro non siamo soli qui, come puoi vedere. Ogni tanto mi imbatto in cose che farebbero più comodo ad altri che a me, ecco tutto.
SisyphusBackstory05|Sisyphus Backstory 05|Zagreus|Devo dire, Sisifo, che a volte mi piacerebbe saperne di più, sul tuo passato. Sarai stato un re davvero eccelso, immagino.
SisyphusBackstory05|Sisyphus Backstory 05|Sisyphus|Be'... {#DialogueItalicFormat}ah-hah{#PreviousFormat}, il fatto è che non lo fui per niente, Altezza. E non lo dico per fare il modesto, va bene? Tutta acqua sotto i ponti, comunque. E gradirei non rivangare.
SisyphusBackstory05|Sisyphus Backstory 05|Zagreus|Ricevuto, signore. Ma, qualsiasi cosa tu abbia fatto da mortale... hai già pagato abbastanza, ne sono certo. Però... un momento, è per questo che sei rimasto qui nel Tartaro? Credi di meritare tutto questo?
SisyphusBackstory05|Sisyphus Backstory 05|Sisyphus|Più che altro... questo è il mio posto. È dove la mia strada mi ha portato, capisci? Quaggiù non si può sfuggire al proprio passato, eppure... in un certo senso, si ha anche una seconda vita da vivere. Con tutta la saggezza accumulata nella prima.
SisyphusBackstory06|Sisyphus Backstory 06|Sisyphus|Sai, principe Z, ultimamente hai proprio l'aria di uno che sa esattamente quello che fa. Fino a poco tempo fa avevo l'impressione che non fossi molto sicuro di te.
SisyphusBackstory06|Sisyphus Backstory 06|Zagreus|Oh, avevi ragione. Non ero per niente a mio agio nel fare giri d'ispezione del Tartaro per conto di mio padre. Non che sia durato molto in quel ruolo, comunque.
SisyphusBackstory06|Sisyphus Backstory 06|Sisyphus|E non c'era neanche occasione di scambiare due parole, all'epoca! Ma avevo comunque l'impressione che fossi un tipo a posto. Eri l'unico tra gli sgherri di tuo padre a salutarmi col sorriso.
SisyphusLiberationQuest_Beginning_01|Sisyphus Liberation Quest Beginning 01|Zagreus|Sisifo, so che sei sempre incredibilmente di buon umore, malgrado la situazione, ma deve pur esserci qualcosa che io possa fare per tirartene fuori, non credi?
SisyphusLiberationQuest_Beginning_01|Sisyphus Liberation Quest Beginning 01|Sisyphus|Oh, suvvia, Maestà: ti sembra che io e Pietro abbiamo bisogno di elemosine? Abbiamo intenzione di starcene buoni in questa stanza per un bel po'. Non mi pare poi così tremenda, come situazione.
SisyphusLiberationQuest_Beginning_01|Sisyphus Liberation Quest Beginning 01|Zagreus|Ma... e dei tormenti che ti infliggono le Furie, che mi dici? Potrebbero tornare e renderti il tutto molto più gramo, mi pare.
SisyphusLiberationQuest_Beginning_01|Sisyphus Liberation Quest Beginning 01|Sisyphus|Ah, sì, le sorelle Erinni. Be', non mi dispiacerebbe vederle un po' meno di frequente, questo è certo, ma... che vuoi farci! Non preoccuparti per me, davvero. Piuttosto, prendi questo.
SisyphusLiberationQuestComplete|Sisyphus Liberation Quest Complete|Zagreus|Buone notizie, Sisifo! Ho scovato il tuo contratto e l'ho regolarmente acquistato. È nullo, ora. Stracciato. Sei libero di andare!
SisyphusLiberationQuestComplete|Sisyphus Liberation Quest Complete|Sisyphus|Oh! Ma davvero, Altezza? Questo significa per caso che... le Furie non si faranno più vedere tanto spesso, ora?
SisyphusLiberationQuestComplete|Sisyphus Liberation Quest Complete|Zagreus|Non solo, Sisifo! Puoi andare a stabilirti da qualche altra parte, insieme ad altre anime perbene! Un posto con meno catene e strumenti di tortura, hai presente?
SisyphusLiberationQuestComplete|Sisyphus Liberation Quest Complete|Sisyphus|Sei troppo gentile con quest'anima ammuffita, principe Z. Il fatto è che questa è casa mia, ora. Mia e di Pietro. Ma sapere che le Furie non ci faranno visita con tanta regolarità mi toglie un bel peso, questo sì. E io di pesi me ne intendo, credimi.
SisyphusLiberationQuestComplete|Sisyphus Liberation Quest Complete|Zagreus|Mi stai davvero dicendo che preferisci rimanere? Anche se non sei obbligato?
SisyphusLiberationQuestComplete|Sisyphus Liberation Quest Complete|Sisyphus|Ti pare così strano, Maestà? E poi non mi pare fattibile trasportare Pietro fuori di qui! Fra l'altro, se me ne andassi sarebbe la fine di queste nostre chiacchierate, e si dà il caso che io le apprezzi molto! Prendi questo, ora. E grazie, davvero.
SisyphusLiberationQuestAftermath01|Sisyphus Liberation Quest Aftermath 01|Sisyphus|Devo dire, principe Z, che la vita da uomini liberi ha i suoi vantaggi anche quaggiù! Questo posto non è poi così male come dicono.
SisyphusLiberationQuestAftermath01|Sisyphus Liberation Quest Aftermath 01|Zagreus|Mi fa piacere sentirlo, signore. Però, sei ancora qui... come sempre. Che c'è di tanto diverso da com'era prima?
SisyphusLiberationQuestAftermath01|Sisyphus Liberation Quest Aftermath 01|Sisyphus|Be', prima dovevo stare sempre all'erta per mettermi a spingere Pietro non appena le Furie decidevano di farsi vive. Ma ora? Puro riposo, due chiacchiere con le altre ombre ogni tanto, e un regalino per te se passi da queste parti!
SisyphusLiberationQuestAftermath02|Sisyphus Liberation Quest Aftermath 02|Sisyphus|Ah, eccoti qui, Altezza! Stavo giusto pensando a quanto ti sia grato per avermi liberato da quel contratto con tuo padre. Mi hai tolto un bel peso dalle spalle, se mi passi l'espressione.
SisyphusLiberationQuestAftermath02|Sisyphus Liberation Quest Aftermath 02|Zagreus|Non che tu abbia mai dato a vedere di avere qualche cruccio, devo dire. Sei molto bravo a nascondere i tuoi problemi.
SisyphusLiberationQuestAftermath02|Sisyphus Liberation Quest Aftermath 02|Sisyphus|Potrei dire lo stesso di te! Ascolta... so che eri in pensiero per me. Adesso non ce n'è più bisogno, d'accordo? E io sarò sempre qui a darti una mano. Bella sensazione, nevvero?
SisyphusLiberationQuestAftermath03|Sisyphus Liberation Quest Aftermath 03|Sisyphus|Ormai avrai visto tutto ciò che il regno di tuo padre ha da offrire, dico bene, Altezza? Scommetto che non hai trovato un angolino migliore di questo!
SisyphusLiberationQuestAftermath03|Sisyphus Liberation Quest Aftermath 03|Zagreus|Oh! Be', suppongo che ora saresti libero di andare a vedere di persona, no? Le cose si fanno parecchio diverse una volta raggiunto l'Asfodelo. Non c'è un luogo, o una persona che vorresti vedere?
SisyphusLiberationQuestAftermath03|Sisyphus Liberation Quest Aftermath 03|Sisyphus|Preferisco restare dove sono, grazie tante. Tu sei il tipo che ama esplorare, ma i miei giorni da viaggiatore sono finiti da un pezzo. Non è facile da spiegare, ma... questo è un nuovo inizio, per me, e ne avevo un gran bisogno.
SisyphusHighRelationship01|Sisyphus High Relationship 01|Sisyphus|Perché tu lo sappia, Altezza, le tue visite sono divenute un'importante parte delle mie abitudini!
SisyphusHighRelationship01|Sisyphus High Relationship 01|Zagreus|E di che genere di abitudini stiamo parlando di preciso, signore?
SisyphusHighRelationship01|Sisyphus High Relationship 01|Sisyphus|Oh bella, ma dell'abitudine di guardare sempre avanti, ovviamente! Cerco di apprezzare il presente quanto chiunque altro, ma fa sempre piacere avere qualcosa da attendere, no? Alla prossima volta, quindi?
SisyphusMeeting_FuryVictorious01|Sisyphus Meeting Fury Victorious 01|Sisyphus|Ho udito direttamente dalla fonte che Megera la Furia ti sta dando filo da torcere, là fuori. Credimi, so come ci si sente: sono molto grato che adesso ci sia tu qui, e non lei. La prossima volta suonagliele anche da parte mia, va bene?
SisyphusMeeting_FuryVictorious01|Sisyphus Meeting Fury Victorious 01|Zagreus|Oh, gliela farò pagare per entrambi uno di questi giorni. O notti? Quel che è.
SisyphusMeeting_FuryDefeated01|Sisyphus Meeting Fury Defeated 01|Sisyphus|Ehilà, Altezza. Ho sentito che hai dato a quella Furia una bella lezione, è così? Si spiegherebbe anche perché io sia stato lasciato senza supervisione.
SisyphusMeeting_FuryDefeated01|Sisyphus Meeting Fury Defeated 01|Zagreus|Non credo resterà fuori gioco a lungo. Faresti meglio a farti trovare alle prese col tuo masso, quando tornerà, ma... se non altro sei riuscito a fare una pausa. Ci si vede in giro, Sisifo.
SisyphusMeeting_FuryDefeated02|Sisyphus Meeting Fury Defeated 02|Sisyphus|Fa' attenzione là fuori, Altezza. La cara Megera è particolarmente assetata di sangue. L'ho sentita ripetere qualcosa riguardo al vostro ultimo incontro. Devi avergliele proprio cantate!
SisyphusMeeting_FuryDefeated02|Sisyphus Meeting Fury Defeated 02|Zagreus|Penso sia stata solo fortuna, onestamente.
SisyphusMeeting_AboutMegAndThanatos01|Sisyphus Meeting About Meg And Thanatos 01|Sisyphus|Ehi, principe Z! Circolano strani pettegolezzi sul tuo conto, ultimamente. Senti qua: gira voce che tu stia... fraternizzando, diciamo, sia con la Furia Megera che con quel bacchettone di Thanatos. Riesci a crederci?
SisyphusMeeting_AboutMegAndThanatos01|Sisyphus Meeting About Meg And Thanatos 01|Zagreus|Sisifo, non so dove tu l'abbia sentito, ma... è proprio così. Loro... ascolta, loro fanno solo il proprio lavoro, e... so come può sembrare, ma... tu sei mio amico tanto quanto loro, non dimenticarlo mai.
SisyphusMeeting_AboutMegAndThanatos01|Sisyphus Meeting About Meg And Thanatos 01|Sisyphus|Io... ascolta, apprezzo le tue parole, Altezza. Sono solo sorpreso, ecco tutto. Credevo vedessimo in loro un nemico comune. Che posso dire? Spero un giorno di vederli anch'io con i tuoi occhi.
SisyphusMeeting_AboutMegAndThanatos01|Sisyphus Meeting About Meg And Thanatos 01|Zagreus|Grazie per la comprensione, signore. E inoltre... forse potrò convincerli a darti un po' di tregua.
SisyphusMeeting_AboutMegAndThanatos02|Sisyphus Meeting About Meg And Thanatos 02|Zagreus|Sisifo, devo essere sincero con te. La Furia Megera e Thanatos... so che il tuo rapporto con loro non è esattamente dei migliori, ma io tengo molto a entrambi. Non ne farai una faccenda personale, vero?
SisyphusMeeting_AboutMegAndThanatos02|Sisyphus Meeting About Meg And Thanatos 02|Sisyphus|Ascolta, Maestà, non sta a me giudicare te o le tue amicizie. Con le Furie e con Thanatos... partimmo col piede sbagliato, questo è certo. Colpa mia, non fatico ad ammetterlo. Piuttosto, mi auguro che il nostro complottare non intralci le cose tra voi.
SisyphusMeeting_AboutMegAndThanatos02|Sisyphus Meeting About Meg And Thanatos 02|Zagreus|Non dirlo neanche, Sisifo. Voglio credere che Meg e Than mi conoscano meglio di così, ormai. Be', grazie per la comprensione, come sempre.
SisyphusMeeting_AboutMegAndThanatos02|Sisyphus Meeting About Meg And Thanatos 02|Sisyphus|Ma figurati, Maestà. E poi, chissà? Forse nel frequentarvi un po' delle tue migliori qualità faranno presa anche su quei due!
SisyphusAboutThanatosRelationship01|Sisyphus About Thanatos Relationship 01|Sisyphus|Come va col vecchio padron Thanatos di questi tempi, principe Z? Spero sia meno severo con te che coi poveri mortali che conduce quaggiù, almeno?
SisyphusAboutThanatosRelationship01|Sisyphus About Thanatos Relationship 01|Zagreus|Oh, Thanatos se la passa come al solito. Come mio padre, penso sia convinto di avere chissà quale tremenda nomea da preservare. O forse è solo costantemente logorato dal lavoro. Ma lo vedo meglio, ultimamente.
SisyphusAboutThanatosRelationship01|Sisyphus About Thanatos Relationship 01|Sisyphus|Mi fa piacere, credo! Ho sempre apprezzato il fatto che alla fine mi abbia portato qui di persona, visti i modi ben più improvvisi e dolorosi in cui sarei potuto arrivare. Anche se ho comunque tentato di svignarmela, ovviamente.
SisyphusRunProgress01|Sisyphus Run Progress 01|Sisyphus|Gira voce che tu abbia causato un bel trambusto su nei Campi Elisi, principe Z! Stai facendo sudare il titolo al campione, a quanto ne so?
SisyphusRunProgress01|Sisyphus Run Progress 01|Zagreus|Immagino si possa dire così! Le voci corrono, a quanto pare. Però, quel Teseo... non gli vado proprio a genio, lasciamelo dire!
SisyphusRunProgress01|Sisyphus Run Progress 01|Sisyphus|Scommetto che gli piaceresti di più se ti fossi il tipo che si lascia mettere i piedi in testa! Ah, sono certo che imparerà presto.
SisyphusRunCleared01|Sisyphus Run Cleared 01|Sisyphus|Sei stato via un bel po', Altezza! A dire il vero... avevo sentito dire che ce l'avessi fatta a uscire! Ci avevo anche creduto, per un po', e invece eccoti qui. Cos'è accaduto, se posso chiedere?
SisyphusRunCleared01|Sisyphus Run Cleared 01|Zagreus|Sono riuscito a uscire, signore, è proprio vero. Avevo sempre detto di voler fuggire, ma... ho scoperto di avere buone ragioni per tornare. Far visita ai miei amici, per esempio.
SisyphusRunCleared01|Sisyphus Run Cleared 01|Sisyphus|Be', la notizia mi rende alquanto euforico! Purché tu abbia ottenuto il tuo scopo originario. Che cosa ti porta dalle nostre parti, quindi? Spero tu non sia venuto qui solo per noi.
SisyphusRunCleared01|Sisyphus Run Cleared 01|Zagreus|No, infatti. Sono di nuovo qui perché... sto fuggendo un'altra volta. C'è una cosa che devo fare, se riesco a tornare lassù. Ma in un modo o nell'altro sarò presto di ritorno, credo.
SisyphusRunCleared01|Sisyphus Run Cleared 01|Sisyphus|Intendi continuare a provarci ancora e ancora, eh? Be'... la ripetizione è la madre dell'eccellenza, non si dice così, principe Z? Non ti trattengo, allora.
SisyphusRunCleared02|Sisyphus Run Cleared 02|Sisyphus|Perciò, principe Z: che te ne pare della superficie, eh? Ora che hai finalmente avuto l'occasione di vederla coi tuoi occhi, intendo. Non ti ha fatto una brutta impressione, spero?
SisyphusRunCleared02|Sisyphus Run Cleared 02|Zagreus|Bisogna prenderci la mano, questo è certo. Non so se riuscirò mai ad abituarmici del tutto. A te manca, Sisifo?
SisyphusRunCleared02|Sisyphus Run Cleared 02|Sisyphus|Oh, che vuoi che ti dica. Quaggiù ho ancora quasi tutte le cose che contano davvero, e il resto, be'... sono ricordi preziosi che non avevo, prima di finire qui.
SisyphusPostEnding01|Sisyphus Post Ending 01|Sisyphus|E così, Altezza, per tutto questo tempo, ogni volta che ti arrampicavi in superficie... era per cercare {#DialogueItalicFormat}lei{#PreviousFormat}, è così? La regina?
SisyphusPostEnding01|Sisyphus Post Ending 01|Zagreus|Esatto. Però, detto, tra noi, Sisifo... è importante che questo rimanga un secreto, per favore. Per caso, tu l'hai mai... incontrata di persona?
SisyphusPostEnding01|Sisyphus Post Ending 01|Sisyphus|Be', sì. Una volta, e molto brevemente, quando tuo padre mi spedì quaggiù. E ti do la mia parola, ovviamente, a proposito di quella... faccenda in superficie.
SisyphusPostEpilogue01|Sisyphus Post Epilogue 01|Sisyphus|Principe Z, a quanto mi dicono la regina è di nuovo tra noi, ho capito bene? E inoltre ho sentito un'indiscrezione alquanto affascinante al suo riguardo...
SisyphusPostEpilogue01|Sisyphus Post Epilogue 01|Zagreus|Che io sarei suo figlio? È tutto vero, Sisifo. Incluso il fatto che lei è di nuovo qui, per ora. Ci stiamo tutti ancora facendo l'abitudine, ma... è bello, averla nella mia vita.
SisyphusPostEpilogue01|Sisyphus Post Epilogue 01|Sisyphus|Mi fa un gran piacere sentirtelo dire. Mi hanno sempre detto meraviglie sul suo conto. Non mi sorprende che le sue qualità siano ereditarie.
SisyphusPostEpilogue02|Sisyphus Post Epilogue 02|Sisyphus|C'è solo una cosa che non capisco, se hai un minuto da dedicarmi, Altezza: se ora è tutto a posto, giù alla Dimora, allora... perché continui ad arrampicarti fino in superficie, ancora adesso?
SisyphusPostEpilogue02|Sisyphus Post Epilogue 02|Zagreus|Oh, sai com'è: non vorrei che mio padre si adagiasse troppo sugli allori, credendo che questo posto sia a prova d'evasione. Abbiamo una tremenda nomea da mantenere! {#DialogueItalicFormat}Non c'è via di fuga{#PreviousFormat}.
SisyphusPostEpilogue02|Sisyphus Post Epilogue 02|Sisyphus|Ah, mi pare sensato! Be', da un certo punto di vista. Fuggire ancora e ancora per dimostrare che non si può fuggire! Mi piace. Quand'è così, continuiamo entrambi a dare il massimo!
SisyphusPostEpilogue03|Sisyphus Post Epilogue 03|Sisyphus|Non stai lavorando {#DialogueItalicFormat}troppo {#PreviousFormat}sodo di recente, vero, principe Z? Ricorda di fare una pausetta, di quando in quando!
SisyphusPostEpilogue03|Sisyphus Post Epilogue 03|Zagreus|Penso di cavarmela per ora, grazie. Anche se, all'epoca in cui Pietro era il tuo strumento di tortura, anziché un amico... non penso tu avessi molta scelta, no?
SisyphusPostEpilogue03|Sisyphus Post Epilogue 03|Sisyphus|Be', il lavoro è lavoro, no? Perfino tuo padre ha dei doveri. Ovviamente, io ora mi godo la pensione! Tu e lui, invece, preferite tenervi occupati, a quanto pare. A ciascuno il suo!
SisyphusAboutKeepsake01|Sisyphus About Keepsake 01|Sisyphus|Ehi, è la mia vecchia Catena in Frantumi quella che vedo, principe Z? Riconoscerei quell'affare arrugginito ovunque. Ti sta tornando utile, voglio sperare?
SisyphusAboutKeepsake01|Sisyphus About Keepsake 01|Zagreus|Ehi, amico mio. Di certo mi fa un gran piacere avere qualcosa di tuo da portarmi appresso. Ma ha sempre avuto un tale potere? E poi... come hai fatto a togliertela, in ogni caso?
SisyphusAboutKeepsake01|Sisyphus About Keepsake 01|Sisyphus|Ah, è una storiella curiosa, che ha a che fare con un fortunato incidente col vecchio macigno, qui. Ma sarà meglio che non dica altro, o finirai con l'essere complice delle mie scappatelle, dico bene?
SisyphusAboutKeepsake02|Sisyphus About Keepsake 02|Sisyphus|La mia vecchia Catena sembra come nuova, Altezza! A parte il fatto che è ancora tutta in frantumi, eccetera. Ben fatto!
SisyphusAboutKeepsake02|Sisyphus About Keepsake 02|Zagreus|Grazie, signore. Mi è molto d'aiuto nelle mie traversate del regno, il che è proprio quel che ci vuole. Sicuro di non volerla indietro?
SisyphusAboutKeepsake02|Sisyphus About Keepsake 02|Sisyphus|{#DialogueItalicFormat}Ahahah{#PreviousFormat}! Assolutamente no, anche se apprezzo il pensiero. Preferisco di gran lunga fissare la vecchia roccia, qui, anziché un memento del mio arrivo quaggiù, di cui non ho davvero ricordi gradevoli.
SisyphusAboutAboutSingersReunionQuest01|Sisyphus About About Singers Reunion Quest 01|Sisyphus|Corre voce che ultimamente la più dolce delle melodie si spanda per tutto l'Asfodelo, Maestà! Stando a quanto si dice, parrebbe proprio opera di Euridice e Orfeo!
SisyphusAboutAboutSingersReunionQuest01|Sisyphus About About Singers Reunion Quest 01|Zagreus|Sei bene informato, Sisifo! Orfeo si è finalmente ricongiunto alla sua musa. O perlomeno può farle visita di frequente, quando non è impegnato a casa di mio padre. E così, hai sentito parlare di loro?
SisyphusAboutAboutSingersReunionQuest01|Sisyphus About About Singers Reunion Quest 01|Sisyphus|Oh, ne ho più che sentito parlare! Di certo saprai che Orfeo si avventurò quaggiù, dopo che Euridice perse la vita. Non dimenticherò mai il suo canto! Perfino le Furie ne furono ammaliate a tal punto da darmi un attimo di tregua. {#DialogueItalicFormat}Ah{#PreviousFormat}, bei tempi. Per me, almeno!
SisyphusAboutLegendary01|Sisyphus About Legendary 01|Sisyphus|Principe Z, hai portato il mio piccolo Ombra a trovarmi! Che pensiero gentile. E te ne stai prendendo molta cura, a quanto vedo.
SisyphusAboutLegendary01|Sisyphus About Legendary 01|Zagreus|È così, e ti ringrazio ancora per avermi permesso di adottarlo. Però... sei certo di non volerlo indietro? Ho l'impressione che tu possa aver bisogno di un amico.
SisyphusAboutLegendary01|Sisyphus About Legendary 01|Sisyphus|Con tutto il rispetto, Altezza, ho il migliore amico che si possa desiderare qui con me. E poi, Ombra era molto più curioso di me di vedere i confini dell'Oltretomba. Auguro una piacevole gita a entrambi!
SisyphusAboutLegendary02|Sisyphus About Legendary 02|Zagreus|Sisifo, scusami, hai idea di come funzioni Ombra? Posso semplicemente chiamare te e Pietro in mio soccorso, ogni volta che mi pare? Dev'essere piuttosto disorientante, per voi.
SisyphusAboutLegendary02|Sisyphus About Legendary 02|Sisyphus|Be', Altezza, ti avevo detto che saremmo stati con te in spirito, no? Non si tratta soltanto dei poteri di Ombra, o miei, o di Pietro. È una prova della nostra amicizia, ecco. Voi dèi siete capaci di qualunque cosa!
MegaeraWithSisyphus01_FollowUp|Megaera With Sisyphus Follow Up 01|Zagreus|Se n'è andata... sei ancora tutto intero, Sisifo? Nessuna ferita grave?
MegaeraWithSisyphus01_FollowUp|Megaera With Sisyphus Follow Up 01|Sisyphus|Oh, sto bene, Altezza, grazie per l'interessamento. Quella ragazza è una vera Furia, e anche parecchio forte. Scommetto che spingerebbe il vecchio Pietro anche meglio di me!
MegaeraWithSisyphus02_FollowUp|Megaera With Sisyphus Follow Up 02|Zagreus|Davvero non sei mai riuscito a spingere Pietro fino in cima?
MegaeraWithSisyphus02_FollowUp|Megaera With Sisyphus Follow Up 02|Sisyphus|Mai arrivato in cima, nemmeno una volta. Rotola sempre giù all'ultimo secondo. Ho perso il conto dopo le prime diciannovemila volte, ma sai che ti dico? Una di queste sarà quella buona.
MegaeraWithSisyphus03_FollowUp|Megaera With Sisyphus Follow Up 03|Zagreus|Sisifo, ho sentito bene? A quanto pare Megera ha promesso di lasciarvi stare per il momento, sia te che Pietro, è così?
MegaeraWithSisyphus03_FollowUp|Megaera With Sisyphus Follow Up 03|Sisyphus|Ah, credo proprio che tu abbia udito bene, Altezza! A quanto pare il Fato ha intenzione di darmi tregua. Benché la Furia abbia promesso di tornare a tormentarmi, appena avrà finito con te...
MegaeraWithSisyphus03_FollowUp|Megaera With Sisyphus Follow Up 03|Zagreus|Be', penso di poterla tenere occupata almeno un altro po'. È comunque una buona notizia, signore.
ThanatosWithSisyphus01_FollowUp|Thanatos With Sisyphus Follow Up 01|Sisyphus|Oh, qui va tutto a meraviglia, grazie, Altezza. Non ho paura di lui; voglio dire, che cos'ho da perdere? Ma basta parlare di me, ecco, prendi questo.
ThanatosWithSisyphus02_FollowUp|Thanatos With Sisyphus Follow Up 02|Sisyphus|Riesci a credere alla sua faccia tosta, Altezza? Ma è tutto chiacchiere, secondo me. Mi basta dirgli quello che vuole sentire! E comunque, non può costringermi a smettere di aiutarti. Sono già morto, che altro può farmi?
ThanatosWithSisyphus03_FollowUp|Thanatos With Sisyphus Follow Up 03|Sisyphus|Principe Z! Hai appena mancato il tuo accigliato collega. La senti, quella traccia d'inflessibilità nell'aria? Mi sa che non tornerà da queste parti tanto presto.
ThanatosWithSisyphus03_FollowUp|Thanatos With Sisyphus Follow Up 03|Zagreus|Thanatos non è poi malaccio quando impari a conoscerlo, signore. Ma immagino tu debba fidarti della mia parola, al riguardo.
ThanatosWithSisyphus03_FollowUp|Thanatos With Sisyphus Follow Up 03|Sisyphus|Oh, ti credo, Altezza. Dare la morte al prossimo dev'essere un compito molto solitario. Magari dovrebbe provare a spingere un masso, di tanto in tanto!
SisyphusChat01|Sisyphus Chat 01|Sisyphus|Lieto di vederti tutto intero, principe Z!
SisyphusChat02|Sisyphus Chat 02|Sisyphus|Mi par di capire che tutto stia filando liscio, Altezza?
SisyphusChat03|Sisyphus Chat 03|Sisyphus|Oh, non me la passo male, tutto sommato. Grazie dell'interessamento, Altezza!
SisyphusChat04|Sisyphus Chat 04|Sisyphus|Riuscirai a uscire da qui, non ho dubbi al riguardo!
SisyphusChat05|Sisyphus Chat 05|Sisyphus|Gentile da parte tua passare a salutarmi!
SisyphusChat06|Sisyphus Chat 06|Sisyphus|Sei una vera ventata d'aria fresca, Altezza!
SisyphusChat07|Sisyphus Chat 07|Sisyphus|Fa' attenzione là fuori, d'accordo, Altezza?
SisyphusChat08|Sisyphus Chat 08|Sisyphus|Fagliela vedere anche per me, d'accordo, Maestà?
SisyphusChat09|Sisyphus Chat 09|Sisyphus|Va' a farli neri anche per me, Altezza!
SisyphusChat10|Sisyphus Chat 10|Sisyphus|Ho qui proprio quel che fa al caso tuo, Altezza!
SisyphusChat11|Sisyphus Chat 11|Sisyphus|È sempre bello rivederti, Altezza!
SisyphusChat12|Sisyphus Chat 12|Sisyphus|Non lasciarti abbattere, Maestà!
SisyphusChat13|Sisyphus Chat 13|Sisyphus|Continua a batterti per ciò che è giusto, Altezza!
SisyphusChat14|Sisyphus Chat 14|Sisyphus|Ehi, abbi cura di te, Altezza, intesi?
SisyphusChat15|Sisyphus Chat 15|Sisyphus|Cerchiamo di tener duro tutti e due, d'accordo?
SisyphusChat16|Sisyphus Chat 16|Sisyphus|Sei molto cortese a venirmi a trovare!
SisyphusChat17|Sisyphus Chat 17|Sisyphus|Spero che tutto stia andando bene, ultimamente.
SisyphusChat18|Sisyphus Chat 18|Sisyphus|Attento a come ti muovi là fuori, ok, principe Z?
SisyphusChat19|Sisyphus Chat 19|Sisyphus|Ohilà, Altezza! Mi sembri in grande forma!
SisyphusChat20|Sisyphus Chat 20|Sisyphus|Ehi, Altezza, come va? Tutto secondo programma?
SisyphusChat21|Sisyphus Chat 21|Sisyphus|Devo dire che è un vero piacere vedere un volto amico!
SisyphusChat22|Sisyphus Chat 22|Sisyphus|È sempre un piacere vederti, Altezza. Buona fortuna là fuori.
SisyphusChat23|Sisyphus Chat 23|Sisyphus|Ecco il mio più caro amico in tutto l'Oltretomba! Come stai, Maestà?
SisyphusChat24|Sisyphus Chat 24|Sisyphus|Sono lieto che tu abbia fatto tanta strada, principe Z.
SisyphusChat25|Sisyphus Chat 25|Sisyphus|Credo di avere proprio quel che ti ci vuole, Altezza!
SisyphusChat26|Sisyphus Chat 26|Sisyphus|Un saluto di tanto in tanto fa miracoli per il morale, non trovi, principe Z?
SisyphusChat27|Sisyphus Chat 27|Sisyphus|Per quanto apprezzi la compagnia di Pietro, sei sempre il benvenuto qui, Altezza!
SisyphusChat28|Sisyphus Chat 28|Sisyphus|Passa pure a trovarmi quando sei da queste parti. D'accordo, Altezza?
SisyphusChat29|Sisyphus Chat 29|Sisyphus|So che non è molto, Altezza, ma spero possa esserti d'aiuto!
SisyphusChat30|Sisyphus Chat 30|Sisyphus|Eccoti una cosina da parte mia e di Pietro, Altezza!
SisyphusChat31|Sisyphus Chat 31|Sisyphus|Che ne dici di un po' di aiuto per i tuoi viaggi, Altezza?
SisyphusChat32|Sisyphus Chat 32|Sisyphus|Vediamo se possiamo renderti l'impresa un po' più semplice, Maestà!
SisyphusChat33|Sisyphus Chat 33|Sisyphus|Dovrei avere qui qualcosa che potrebbe tornarti utile, Maestà!
SisyphusChat34|Sisyphus Chat 34|Sisyphus|Questi non mi servono, perciò perché non ne prendi uno, Altezza?
SisyphusChat35|Sisyphus Chat 35|Sisyphus|Pietro e io abbiamo il solito regalino per te, Altezza Reale.
SisyphusChat36|Sisyphus Chat 36|Sisyphus|Prendi uno di questi e vai, Altezza!
SisyphusChat37|Sisyphus Chat 37|Sisyphus|Qui nel Tartaro tutto a meraviglia, principe Z! Cosa ti offro?
SisyphusChat38|Sisyphus Chat 38|Sisyphus|Pietro e io abbiamo qui la nostra consueta selezione, Altezza!
SisyphusChat39|Sisyphus Chat 39|Sisyphus|Non trattenerti a causa mia, Altezza. So che hai molte faccende importanti a cui badare.
SisyphusChat40|Sisyphus Chat 40|Sisyphus|Prima che tu vada, principe Z, prendi un ricordino della tua gita nel Tartaro.
SisyphusChat41|Sisyphus Chat 41|Sisyphus|Non fare nulla che io non farei là fuori, intesi, Altezza?
SisyphusChat42|Sisyphus Chat 42|Sisyphus|Mi sembri più che pronto ad affrontare qualunque cosa ci sia là fuori, principe Z!
SisyphusChat43|Sisyphus Chat 43|Sisyphus|Se passi di nuovo da queste parti, sai più o meno dove trovarmi, principe Z!
SisyphusChat44|Sisyphus Chat 44|Sisyphus|Qui va tutto bene come al solito, principe Z. Perciò vai, e non guardarti indietro!
SisyphusChat45|Sisyphus Chat 45|Sisyphus|Ho il presentimento che stavolta arriverai fino in cima, Maestà!
SisyphusChat46|Sisyphus Chat 46|Sisyphus|Ti serve un ricostituente, magari?
SisyphusMaxChat01|Sisyphus Max Chat 01|Sisyphus|Pietro e io ci saremo sempre quando avrai bisogno, principe Z!
SisyphusMaxChat02|Sisyphus Max Chat 02|Sisyphus|Pietro dice che ogni nostra risorsa è a tua disposizione, Altezza!
SisyphusMaxChat03|Sisyphus Max Chat 03|Sisyphus|Se le parole di incoraggiamento non fossero abbastanza, prendi uno di questi, Altezza!
SisyphusMaxChat04|Sisyphus Max Chat 04|Sisyphus|Vediamo di metterti sulla strada giusta, principe Z. E anche di buon umore, già che ci siamo!
SisyphusMaxChat05|Sisyphus Max Chat 05|Sisyphus|Non preoccuparti, Maestà, pensiamo noi a darti una mano!
SisyphusMaxChat06|Sisyphus Max Chat 06|Sisyphus|L'avevo detto a Pietro che saresti tornato, anche solo per farci un saluto!
SisyphusMaxChat07|Sisyphus Max Chat 07|Sisyphus|Ehilà, Altezza! A me e a Pietro non serve questa roba, ma forse a te può essere d'aiuto!
SisyphusMaxChat08|Sisyphus Max Chat 08|Sisyphus|Se posso permettermi, principe Z... fa' solo del tuo meglio, d'accordo?
SisyphusMaxChat09|Sisyphus Max Chat 09|Sisyphus|A nome mio e di Pietro, siamo sempre al tuo servizio, Altezza.
SisyphusMaxChat10|Sisyphus Max Chat 10|Sisyphus|Va' fino in cima e fa' qualunque cosa tu debba fare lassù, Maestà!
SisyphusMaxChat11|Sisyphus Max Chat 11|Sisyphus|So che Pietro crede in te tanto quanto ci credo io, Altezza!
SisyphusGift01|Sisyphus Gift 01|Zagreus|Ehilà, Sisifo! Ho pensato che questo potesse alleviare un po' le tue fatiche.
SisyphusGift01|Sisyphus Gift 01|Sisyphus|Aspetta un attimo, Maestà. Non posso certo accettare un dono del genere... non senza darti a mia volta qualcosa in cambio, intendo dire!
SisyphusGift02|Sisyphus Gift 02|Sisyphus|Oh, ma tu guarda. Davvero vorresti darlo a me, Altezza? Insomma, grazie, ma... non mi pare il...
SisyphusGift02|Sisyphus Gift 02|Zagreus|Sciocchezze, Sisifo. Abbi cura di te, fino al nostro prossimo incontro.
SisyphusGift03|Sisyphus Gift 03|Sisyphus|Oh, Altezza, fai sul serio? Vuoi davvero che lo prenda io?
SisyphusGift03|Sisyphus Gift 03|Zagreus|Meriteresti anche di meglio, Sisifo! Questo non sarà granché, ma forse almeno ti rischiarerà un po' la giornata. Nottata. Quello che è.
SisyphusGift04|Sisyphus Gift 04|Sisyphus|Accidenti, Maestà, tu... non avresti dovuto disturbarti. Grazie per non esserti dimenticato di me.
SisyphusGift04|Sisyphus Gift 04|Zagreus|È sempre una gioia incontrarti qua fuori, Sisifo. Grazie di aver sempre fiducia in me.
SisyphusGift05|Sisyphus Gift 05|Sisyphus|Sono davvero lusingato, Altezza! Non c'era bisogno che mi prendessi nulla, insomma, la tua compagnia è già una ricompensa sufficiente!
SisyphusGift05|Sisyphus Gift 05|Zagreus|Ho comunque pensato di offrirti qualcosa in più per questa volta, mio buon signore.
SisyphusGift06|Sisyphus Gift 06|Sisyphus|Oh, ma questo è davvero troppo per me, Maestà. Grazie di cuore. Non so proprio come farò a sdebitarmi.
SisyphusGift06|Sisyphus Gift 06|Zagreus|Continua solo ad aiutarmi a non morire tanto in fretta. Che dici, affare fatto?
SisyphusGift07_A|Sisyphus Gift A 07|Zagreus|Sisifo, mi hai sempre offerto il tuo generoso aiuto senza mai chiedere nulla in cambio. Volevo dirti che te ne sono grato, e ho pensato che ti sarebbe piaciuto provare questa. Tieni, per le occasioni speciali!
SisyphusGift07_A|Sisyphus Gift A 07|Sisyphus|Maestà, non sarà mica...? Cielo, lo è davvero! Non ne ho neppure mai vista una bottiglia, figuriamoci assaggiarla! Grazie infinite, ma non credo proprio di poter accettare un dono simile... a meno che...
SisyphusGift07_A|Sisyphus Gift A 07|Zagreus|A meno che...? Oh, no, vuoi costringermi ad accettare qualcosa in cambio. Lo sai che questo è un regalo e non un baratto, vero? Aspetta, ma quello cos'è?
SisyphusGift07_A|Sisyphus Gift A 07|Sisyphus|Questo, Altezza, è un piccolo amico che avevo affidato alle cure di Pietro. Qualunque sia la tua destinazione, sarà un eccellente compagno di viaggio. E se lui è con te, allora anche io e Pietro lo saremo, nello spirito.
SisyphusGift08_A|Sisyphus Gift A 08|Sisyphus|Altezza, quella bottiglia d'Ambrosia che mi hai dato... che roba! È quanto di più squisito io abbia mai assaggiato! Perfino Pietro l'ha gradita, pensa un po'!
SisyphusGift08_A|Sisyphus Gift A 08|Zagreus|Immaginavo che ti sarebbe piaciuta. Perciò, eccotene un'altra! È davvero un peccato che l'Olimpo esporti questi prodotti così di rado. Spero di poterla gustare anch'io, un giorno. Quando tutto questo sarà finito, probabilmente.
SisyphusGift08_A|Sisyphus Gift A 08|Sisyphus|Che? Vuoi dirmi che non ne hai mai bevuto neanche un goccio? Hai molto più autocontrollo di me. Magari un giorno avremo occasione di assaggiarla insieme!
SisyphusGift08_B|Sisyphus Gift B 08|Zagreus|Immaginavo che ti sarebbe piaciuta. Perciò, eccotene un'altra! È davvero un peccato che l'Olimpo esporti questi prodotti così di rado.
SisyphusGift08_B|Sisyphus Gift B 08|Sisyphus|Ah, guarda che cosa ci ha portato il principe, Pietro! Forse un giorno avremo l'occasione di condividerne un po'!
SisyphusGift09_A|Sisyphus Gift A 09|Sisyphus|Tutto questo per un poco di buono come me? Altezza, sai che sono qui per un motivo, non solo perché tuo padre e Thanatos non mi hanno in simpatia. Eppure, mi hai sempre usato cortesie degne di un re. Anzi, più di quante ne abbia mai ricevute come tale.
SisyphusGift09_A|Sisyphus Gift A 09|Zagreus|Chiunque tu sia stato, signore, sono convinto che tu sia cambiato, e sono fiero di chiamarti amico. E anche Pietro. So che suona strano, ma... sono felice che tu sia qui. Credo di avere imparato molto da te, su tutto quanto.
SisyphusGift09_A|Sisyphus Gift A 09|Sisyphus|Be', Maestà, sono onorato oltre ogni dire. Poterti annoverare tra i miei amici è il regalo più grande che potessi farmi. La mia cerchia sociale ormai è davvero leggendaria, non ho ragione, Pietro?
SisyphusGift09_A|Sisyphus Gift A 09|Sisyphus|Fidati di me, principe Z: Pietro dice che ho ragione.
SisyphusGift07|Sisyphus Gift 07|Sisyphus|Aspetta, cosa? È davvero per me? Dici sul serio, Altezza? Insomma, non posso certo rifiutare un regalo del genere, perciò... grazie! Grazie di cuore.
SisyphusGift07|Sisyphus Gift 07|Zagreus|Non hai nulla di cui ringraziarmi, Sisifo. Con tutto quel che fai per me, è veramente il minimo.
SisyphusGift08|Sisyphus Gift 08|Sisyphus|...Sono davvero senza parole, Maestà. Non sono che una semplice ombra che sconta la sua pena. Non merito la tua generosità.
SisyphusGift08|Sisyphus Gift 08|Zagreus|Suvvia, Sisifo, che vuoi che sia un sorso dell'inestimabile bevanda degli dèi, tra buoni amici?
