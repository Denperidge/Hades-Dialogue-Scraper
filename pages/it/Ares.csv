Id|Description|Speaker|Text
ZeusWithAres01|Zeus With Ares 01|Zeus|Nipote! Per mia divina autorità, il mio spesso incompreso figliolo, Ares, ti concederà ora un piccolo pegno del proprio potere. Ci sarà utile, vedrai!
ZeusWithAres01|Zeus With Ares 01|Ares|Sarà esattamente come tu dici, padre. I tuoi desideri coincidono coi miei.
AresWithPoseidon01|Ares With Poseidon 01|Ares|Ebbene, mio infernale consanguineo, debbo dire che a volte vorrei essere in più stretti rapporti con tuo padre, se posso essere del tutto franco. Mio padre e mio zio, qui... hanno inclinazioni troppo distanti dalle mie.
AresWithPoseidon01|Ares With Poseidon 01|Poseidon|Forse se non fossi tanto strambo e facessi uno sforzo per risultare più affabile, Ares, avremmo più cose in comune, tu e io! Se ti servono consigli su come fare, non farti problemi a chiedere!
AresWithAthena01|Ares With Athena 01|Ares|Era mia intenzione parlarti nuovamente in privato, caro consanguineo, se non fosse...
AresWithAthena01|Ares With Athena 01|Athena|...Se non fosse, caro cugino, che alcuni membri della nostra famiglia hanno inclinazioni a dir poco disdicevoli. Per farla breve, fa' attenzione al mio fratellastro. E ora, prosegui pure.
AresWithAthena01|Ares With Athena 01|Ares|Mi interrompi di nuovo, cara sorella. Sai bene che non lo apprezzo. Gradirei che non interferissi nei miei affari. Aiuterò il nostro congiunto come più mi aggrada.
AresWithAthena01|Ares With Athena 01|Athena|Tu fai {#DialogueItalicFormat}sempre {#PreviousFormat}come più ti aggrada, nobile Ares. Assicurati di remare nella stessa direzione di noi tutti.
AresWithAphrodite01|Ares With Aphrodite 01|Ares|Attendo con ansia il giorno in cui giungerai infine sull'Olimpo. Ben pochi quassù condividono gli interessi che credo di avere in comune con te.
AresWithAphrodite01|Ares With Aphrodite 01|Aphrodite|Ma qualcuno che li condivide c'è eccome, non è così, Ares caro? Quanto a {#DialogueItalicFormat}te{#PreviousFormat}, piccino, prenditi pure tutto il tempo che ti serve!
AresWithAphrodite02|Ares With Aphrodite 02|Ares|Guerre causate dall'amore, mio caro congiunto... riesci a immaginarlo? La dama Afrodite e io potremmo discuterne in eterno. Confido che, di tanto in tanto, tu ti soffermi a riflettere sulle ragioni del tuo lottare. Non che serva ragione alcuna, ovviamente.
AresWithAphrodite02|Ares With Aphrodite 02|Aphrodite|Oh, nobile Ares, non c'è davvero bisogno di confondere le idee al nostro piccolo deuccio con commenti simili, {#DialogueItalicFormat}mm{#PreviousFormat}? Diamogli quello che vuole, e continuiamo questa conversazione in privato, vuoi?
AresWithDionysus01|Ares With Dionysus 01|Ares|Ah, diletto congiunto! Stavo giusto ponendo all'illustre Dioniso il seguente quesito: in quali circostanze si svolgono i più grandiosi banchetti dei mortali? Penso di conoscere già la risposta...
AresWithDionysus01|Ares With Dionysus 01|Dionysus|Ma sì, ma sì, Ares, te lo concedo: non c'è banchetto migliore di quello dopo una guerra! A patto di essere tra i sopravvissuti, ovvio! In caso contrario, immagino che finiscano col banchettare con {#DialogueItalicFormat}voi {#PreviousFormat}laggiù, Zag!
AresWithDemeter01|Ares With Demeter 01|Ares|Il gelo della morte dona molto alla dea Demetra, non sei d'accordo, mio sanguinario congiunto? Di giorno in giorno pare più avvezza a brandirlo.
AresWithDemeter01|Ares With Demeter 01|Demeter|Alquanto inopportuno, nobile Ares. Rammenta che sono più anziana di te, e di gran lunga; le mie carestie avevano già mietuto decine di migliaia di mortali ben prima che simili pensieri ti sfiorassero.
AresKillQuestComplete|Ares Kill Quest Complete|Ares|Diecimila anime sono cadute per mano tua, mio infernale parente. Ammetto che ciò mi rende alquanto euforico. Splendido lavoro davvero.
AresAboutOlympianReunionQuest01|Ares About Olympian Reunion Quest 01|Zagreus|O la va o la spacca. Nel nome di Ade! Olimpo, questo è un messaggio ufficiale! Illustre Ares, considera la mia proposta... non appena riesci a decifrarla.
AresAboutOlympianReunionQuest01|Ares About Olympian Reunion Quest 01|Ares|Oh. Di che si tratta, mio congiunto? Un qualche genere d'invito, si direbbe. E non solo per me... ma per tutti noi, ho capito bene? Hai il mio interesse. Ne investigherò il significato non appena mi sarà possibile. Ma prima...!
AresPostEpilogue01|Ares Post Epilogue 01|Ares|Desidero comunicarti qual splendida serata io abbia trascorso nel tuo regno, mio congiunto. Finalmente ho potuto vedere il reame della morte coi miei occhi! Ho appreso molto... e molto ancora apprenderò continuando, a collaborare con te in futuro, mm?
AresAboutZeus01|Ares About Zeus 01|Ares|Il Sommo Zeus ti ha raggiunto per primo, a quanto vedo? I doni di mio padre sono alquanto generosi, tuttavia... penso di poter fare anch'io la mia parte.
AresAboutPoseidon01|Ares About Poseidon 01|Ares|La benedizione del tuo illustre zio Poseidone potrà averti aiutato finora, ma osserva: il mio dono ti condurrà ancor più distante.
AresAboutAthena01|Ares About Athena 01|Ares|Rechi su di te la benedizione di Atena, dico bene? Lei ti offre protezione dal nemico; io, al contrario, preferirei lo sterminassi senza mezze misure.
AresAboutAphrodite01|Ares About Aphrodite 01|Ares|{#DialogueItalicFormat}Mm{#PreviousFormat}, vedo che sei già nelle grazie della dama Afrodite. Amore e morte insieme, mano nella mano? Mai proposta fu più allettante.
AresAboutArtemis01|Ares About Artemis 01|Ares|E così Artemide, la mia schiva sorellastra, ti ha trovato per prima? Lei può tutt'al più aiutarti a cacciare; io ti aiuterò a uccidere. Osserva.
AresAboutDionysus01|Ares About Dionysus 01|Ares|Quel beone di Dioniso non può aiutarti quanto me, mio infernale consanguineo. Compara i suoi doni con ciò che io ho da offrirti.
AresAboutHermes01|Ares About Hermes 01|Ares|Il nostro messo, Ermes, avrà ormai preso contatti con te, no? Potresti non vederlo molto spesso: il mio lavoro lo tiene assai occupato, incaricato com'è di far da pastore alle anime trapassate.
AresAboutDemeter01|Ares About Demeter 01|Ares|Rechi su di te il gelido marchio della dea Demetra, {#DialogueItalicFormat}mm{#PreviousFormat}? Il suo influsso sull'abbondanza è opposto al mio, sotto certi aspetti. Benché di recente lo abbia impiegato in modi a me più congeniali.
AresAboutHadesKeepsake01|Ares About Hades Keepsake 01|Ares|Ah, rechi su di te il favore del tuo stesso padre, mio congiunto? Che sorpresa... so che voi due siete alleati, ora, eppure... sono ancora uso all'idea che siate contrapposti, in questa guerra. Forse un po' di quello stesso odio è ancora vivo in voi, mm?
AresKillProgress01|Ares Kill Progress 01|Ares|Eri al corrente, consanguineo, che da quando hai intrapreso la tua missione hai trucidato più di cento avversari? È così! Sto tenendo il conto. E sono alquanto colpito.
AresKillProgress02|Ares Kill Progress 02|Ares|Il tuo talento nel dispensare morte è davvero notevole, caro congiunto. Secondo le mie stime hai mietuto almeno un migliaio di anime, laggiù! In gran parte già defunte, ma fa lo stesso.
AresKillQuest01|Ares Kill Quest 01|Ares|So che hai molte aspirazioni, mio caro consanguineo. Se posso essere onesto riguardo alle mie, per un momento... fintanto che continuerai a infliggere morte certa e rapida, godrai del mio incrollabile supporto.
AresKillQuestAftermath01|Ares Kill Quest Aftermath 01|Ares|Più nemici abbatti, più sento il nostro legame rafforzarsi, caro consanguineo. Non lo percepisci forse anche tu? O forse la sete di sangue annebbia gli altri tuoi sensi, dico bene?
AresAboutThanatos01|Ares About Thanatos 01|Ares|Conosci per caso un dio di nome Thanatos? Siamo in rapporti professionali alquanto stretti, perché tu lo sappia. Se dovessi vederlo presto, porgigli i miei migliori saluti.
AresAboutThanatos02|Ares About Thanatos 02|Ares|Confido che Thanatos stia bene, sì? Benché il suo modo pacifico di mietere mortali non mi trovi {#DialogueItalicFormat}affatto {#PreviousFormat}concorde, apprezzo comunque il suo stile.
AresAboutThanatos03|Ares About Thanatos 03|Ares|Mi giunge voce che tu e Thanatos siate molto affiatati, dico bene, cugino? Un compagno assai degno, benché debba confessare che non pensavo la Morte potesse affezionarsi ad altri che a sé stessa.
AresRunProgress01|Ares Run Progress 01|Ares|Hai fatto parecchia strada laggiù dal nostro ultimo incontro, caro consanguineo. Il che significa che avrai seminato morte senza tregua. Non posso che congratularmi.
AresRunProgress02|Ares Run Progress 02|Ares|{#DialogueItalicFormat}Ah{#PreviousFormat}, diletto congiunto, sento che di recente hai versato vero sangue! Hai trucidato qualche essere vivente in prossimità della superficie, è così? Miseri parassiti, questo è vero, ma fa lo stesso per me.
AresRunCleared01|Ares Run Cleared 01|Ares|Che cosa curiosa. Un'esplosione di violenza ha scosso la superficie, vicino alla tua attuale posizione, ma più in alto. Dev'essere per questo che ti trovi di nuovo laggiù. Ma non importa; il tempo è dalla nostra.
AresRunCleared02|Ares Run Cleared 02|Ares|Avverto una gran quantità di morte alle soglie del regno di tuo padre, di questi tempi, caro consanguineo. Di per sé parrebbe un fatto ordinario, eppure... c'è dell'altro. Mi chiedo se {#DialogueItalicFormat}tu {#PreviousFormat}ne conosca la ragione...
AresRunCleared03|Ares Run Cleared 03|Ares|So che i tuoi sforzi per unirti a noi sono stati ostacolati a più riprese, mio caro consanguineo. Malgrado ciò, la quantità di violenza da noi seminata strada facendo è di per sé una vittoria. Continuiamo così per tutto il tempo necessario.
AresAboutWar01|Ares About War 01|Ares|Di certo avrai sentito della guerra scoppiata in superficie, dico bene? Se non altro, avrete notato un incremento nel numero dei trapassati. Una guerra niente male, devo dire! Ma è improbabile che sia ricordata tra le grandi. Troppi pochi eserciti coinvolti, temo.
AresAboutWar02|Ares About War 02|Ares|Che cosa magnifica è la guerra, cugino. A quanti problemi dà soluzione, nutrendo al contempo la propria ineluttabilità. Facciamo la nostra parte perché il ciclo continui, vuoi?
AresAboutWar03|Ares About War 03|Ares|Ti capita mai di pensare d'esser nato troppo tardi, caro parente? Dal canto mio, avrei voluto assistere di persona al sanguinario conflitto tra i nostri padri e la stirpe dei Titani. Ah, che spettacolo dev'essere stato!
AresAboutWeaponEnchantments01|Ares About Weapon Enchantments 01|Ares|Percepisco che il legame fra te e i tuoi strumenti di distruzione si è accresciuto, caro parente. È un'ottima notizia. Possano i loro nuovi sembianti esserti d'aiuto.
AresAboutGuanYuAspect|Ares About Guan Yu Aspect|Ares|Oh, si direbbe proprio la Lama della Fiera d'Inverno! A quanto ne so, sarà lo strumento prediletto di un diverso dio della guerra, un giorno. Non vedo l'ora di incontrare quest'altro cultore dell'arte del massacro.
AresAboutArthurAspect|Ares About Arthur Aspect|Ares|Ah, quella tua lama... si direbbe adatta a recidere il capo di un mortale senza sforzo alcuno. Excalibur, dico bene? Ho studiato ogni progetto delle Moire, e questo è tra i miei favoriti.
AresAboutRamaAspect01|Ares About Rama Aspect 01|Ares|Hai con te Sharanga, l'arco predestinato! Non è un sembiante che mi aspettavo di vederti brandire. Hai gusti impeccabili in materia di armamenti, consanguineo!
AresAboutBeowulfAspect01|Ares About Beowulf Aspect 01|Ares|È lo scudo del possente guerriero Beowulf, quello in tuo possesso? Sapevo che le Moire avevano grandi piani per quell'oggetto, ma non mi aspettavo che includessero te!
AresAboutGilgameshAspect01|Ares About Gilgamesh Aspect 01|Ares|Quelli sono i guanti d'arme del re predestinato Gilgamesh, nevvero? Latore di distruzione, e agente delle Moire. Sei pieno di sorprese, mio caro consanguineo!
AresAboutLuciferAspect01|Ares About Lucifer Aspect 01|Ares|Imbracci lo strumento bellico di colui che chiamano Lucifero, a quanto vedo. Non so granché sul suo conto, ma mi sembra chiaro che non sia un novizio nell'arte della distruzione, non ti pare?
AresAboutKeepsake01|Ares About Keepsake 01|Ares|Ah, hai con te la Fiala di Sangue di cui ti ho fatto dono! Il sangue mortale che contiene... fui io stesso a estrarlo! Troppo di rado mi capita di prender parte a tali attività in prima persona.
AresBackstory01|Ares Backstory 01|Ares|Sappi che ammiro molto il tuo illustre padre, il cui tetro lavoro mi consente di continuare il mio. Confido che un giorno appianerete le vostre divergenze.
AresPostFlashback01|Ares Post Flashback 01|Ares|Sei figlio della Notte in persona, a quanto dicono? Che affascinante figura. Poco apprezzata sull'Olimpo, ma dal canto mio ho sempre sognato di incontrarla.
AresPostGiftPickup01|Ares Post Gift Pickup 01|Ares|Ah, il mio seminatore di morte ctonio preferito. Già pregusto il dolore che andrai infliggendo stavolta.
AresPostGiftPickup02|Ares Post Gift Pickup 02|Ares|Se solo un'improvvisa guerra potesse esserti d'aiuto, nella tua attuale situazione. Per te, ne causerei una senza pensarci due volte.
AresPostGiftPickup03|Ares Post Gift Pickup 03|Ares|Ah, mio più stretto consanguineo in tutto l'Oltretomba. Ti vedo, più o meno! Quale sorta di violenza spargeremo insieme questa volta, tu e io?
AresPostGiftPickup04|Ares Post Gift Pickup 04|Ares|Quanto parlare di pace si fa quassù, mio congiunto; proprio non lo posso soffrire. È un sollievo potersi dedicare a cose più importanti, insieme a te.
AresPostGiftPickup05|Ares Post Gift Pickup 05|Ares|Devi sapere che il mio appetito per la distruzione è frequente e incontrollabile. Trovo, tuttavia, che tu sia in grado di saziarmi in modo assai efficiente.
AresPostGiftPickup06|Ares Post Gift Pickup 06|Ares|Possa la scia di morte che si stende alle tue spalle essere oggetto di leggende sussurrate con timore dai mortali in ogni parte della terra, consanguineo.
AresAboutNyxIntro01|Ares About Nyx Intro 01|Ares|Magari potessi anch'io incontrare la dea Nyx, caro parente! Così tante delle mie guerre si svolgono di notte. Le sono molto grato, e le auguro ogni bene.
AresAboutNyx01|Ares About Nyx 01|Ares|Come sta tua madre Nyx di recente, caro consanguineo? Le hai già porto i miei omaggi? Ritengo che Notte e Guerra possano aver molto in comune.
AresAboutNyx01_B|Ares About Nyx B 01|Ares|Come sta Nyx di recente, caro consanguineo? Le hai già porto i miei omaggi? Ritengo che Notte e Guerra possano aver molto in comune.
AresAboutNyx02|Ares About Nyx 02|Ares|Di' a tua madre, la Notte Incarnata, che la penso spesso, pur non avendola mai incontrata. Falle sapere che persino qui sull'Olimpo vi è chi la ammira.
AresAboutNyx02_B|Ares About Nyx B 02|Ares|Di' all'Incarnazione della Notte che la penso spesso, pur non avendola mai incontrata. Desidero sappia che perfino qui, in cima all'Olimpo, v'è chi la ammira.
AresAboutNyx03|Ares About Nyx 03|Ares|Quando tutto questo sarà ormai alle tue spalle, diletto consanguineo, potresti magari disporre che io e la tua tenebrosa madre Nyx ci si incontri, in qualche modo? Pensaci su, e comunicale cortesemente il mio interesse.
AresAboutNyx03_B|Ares About Nyx B 03|Ares|Quando tutto questo sarà ormai alle tue spalle, diletto consanguineo, potresti magari disporre che io e la dea Nyx ci si incontri, in qualche modo? Pensaci su, e comunicale cortesemente il mio interesse.
AresAboutNyx04|Ares About Nyx 04|Ares|Tua madre Nyx e io siamo entrati in corrispondenza, mio amato parente. Apprezzo molto il tuo ruolo in tutto ciò. È davvero un gradevole esemplare, se non ti turba che ne parli in tali termini?
AresAboutNyx04_B|Ares About Nyx B 04|Ares|La dea e io siamo entrati in corrispondenza, mio amato parente. Apprezzo molto il tuo ruolo in tutto ciò. È davvero un gradevole esemplare, se non ti turba che ne parli in tali termini?
AresAboutNyx05|Ares About Nyx 05|Ares|Ti allieterà sapere che tua madre Nyx e io abbiamo stabilito di incontrarci, cugino. Sono assai impaziente di avere uno scambio d'idee in prima persona.
AresAboutNyx05_B|Ares About Nyx B 05|Ares|Ti allieterà sapere che Nyx e io abbiamo stabilito di incontrarci, cugino. Sono assai impaziente di avere uno scambio d'idee in prima persona.
AresAboutNyx06|Ares About Nyx 06|Ares|Porgi a tua madre Nyx i miei calorosi omaggi, ti va, cugino? Vorrei che altri, quassù sull'Olimpo, conoscessero e comprendessero la vostra stirpe quanto me.
AresAboutNyx06_B|Ares About Nyx B 06|Ares|Porgi alla dea Nyx i miei calorosi omaggi, ti va, cugino? Vorrei che altri, quassù sull'Olimpo, conoscessero e comprendessero la vostra stirpe quanto me.
AresPostEpilogue02|Ares Post Epilogue 02|Ares|Sai, diletto consanguineo, avevo frainteso che Nyx fosse tua madre. Ma... Persefone? Non avrei mai detto che fosse tipo da nutrire interesse per il tuo reame. Che peccato non averne potuto discutere con lei quand'era qui.
AresPostEpilogue03|Ares Post Epilogue 03|Ares|La tua diletta madre, Persefone... terribile regina di tutto l'Oltretomba! L'avevo alquanto mal giudicata, dalle nostre interazioni quando ancora risiedeva sull'Olimpo. Forse anch'io dovrei considerare di trasferirmi giù da voi...
AresHasWeapon01|Ares Has Weapon 01|Ares|Hai con te Varatha, la Lancia Imperitura...! La credevo perduta! Hai idea di quante vite abbia mietuto, nei giorni di gloria di tuo padre?
AresHasWeapon02|Ares Has Weapon 02|Ares|Ah, impugni Coronacht, l'Arco Centracuori. Trafisse tre Titani in un sol colpo, ai tempi del nostro conflitto familiare. Ti prego di averne cura!
AresHasWeapon03|Ares Has Weapon 03|Ares|Brandisci Aegis, lo Scudo del Caos... è assai diverso da quello che la mia saggia sorella Atena ama tanto sfoggiare. I tuoi gusti sono senza dubbio migliori.
AresHasWeapon04|Ares Has Weapon 04|Ares|Ma tu brandisci Exagryph, il Rostro d'Adamante! Un congegno davvero affascinante. Immagina il nuovo volto della guerra, se un giorno i suoi segreti si rivelassero ai mortali!
AresHasWeapon05|Ares Has Weapon 05|Ares|Non è forse Malphon, quello che vedo avvolgere le tue capaci mani? Molte armi sono fin troppo indirette, a mio parere. Coi Magli Gemelli, guarderai la distruzione dritto negli occhi.
AresLegendaryPickUp01|Ares Legendary Pick Up 01|Ares|Una grande guerra richiede alleanze di egual calibro, caro congiunto. Lascia dunque che ti affidi i migliori metodi di distruzione da me ideati finora.
AresLegendaryPickUp02|Ares Legendary Pick Up 02|Ares|I venti di guerra soffiano con violenza in superficie, diletto consanguineo. Potrò quindi conferirti potere ancor maggiore del consueto.
AresLowHealth01|Ares Low Health 01|Ares|Pare che tu stia per morire, mio congiunto. Attendo con ansia di udirne ogni dettaglio! Assaporare la morte, ancora e ancora! Che individuo singolare sei!
AresLowHealth02|Ares Low Health 02|Ares|Ah, diletto parente, devi aver sofferto orribilmente nel giungere fin qui. Non temere, ripagheremo i tuoi nemici con la stessa moneta.
AresLowHealth03|Ares Low Health 03|Ares|Tanto sangue versato, in gran parte tuo. Facciamo in modo di tenerti in vita, così che la battaglia duri un po' più a lungo.
AresLowHealth04|Ares Low Health 04|Ares|Se sul punto di avere un altro incontro con la morte, a quanto vedo. Cerca almeno di trascinare qualcun altro giù con te, d'accordo?
AresLowHealth05|Ares Low Health 05|Ares|Un mortale sarebbe già stato sopraffatto da ferite come quelle che ti hanno inferto. Sono assai colpito dalla tua tenacia.
AresFirstPickUp|Ares First Pick Up|Zagreus|Era inevitabile che si facesse vivo anche lui, prima o poi. In nome di Ade! Olimpo! Accetto questo messaggio.
AresFirstPickUp|Ares First Pick Up|Ares|Percepisco in te un ruggente spirito guerriero, devo dire. Interessante, ma non mi sorprende: sei nato negli Inferi, d'altronde. Vieni fuori di lì, e poi raccontami ogni cosa. Anch'io mi diletto nello studio della morte, sai.
AresMiscPickup01|Ares Misc Pickup 01|Ares|Devo riconoscere che dispensi morte da vero intenditore. Nondimeno la mia esperienza potrà esserti d'ulteriore aiuto, non ti pare?
AresMiscPickup02|Ares Misc Pickup 02|Ares|{#DialogueItalicFormat}Ah{#PreviousFormat}, immaginavo fossi tu la causa di un tale spargimento di sangue al di sotto della terra. Vediamo se posso fare di te un dispensatore di morte ancor più efficiente.
AresMiscPickup03|Ares Misc Pickup 03|Ares|Ebbene, mio infernale congiunto, la mia benedizione ora ti accompagna; fanne ciò che vuoi, purché tu infligga un po' di sofferenza per me, intesi?
AresMiscPickup04|Ares Misc Pickup 04|Ares|Ho proprio quel che fa per te stavolta, caro consanguineo. Posso mostrarti i miei strumenti di dolore?
AresMiscPickup05|Ares Misc Pickup 05|Ares|Mi auguro di cuore che il massacro stia andando bene; possa non conoscere mai fine! Sono qui, come sempre, per servire i tuoi propositi.
AresMiscPickup06|Ares Misc Pickup 06|Ares|Come procede la tua infinita guerra ai deceduti? Sappi che non mi spiace affatto essere di parte, in simili faccende. Davvero, insisto!
AresMiscPickup07|Ares Misc Pickup 07|Ares|La morte si presenta sotto molti aspetti, come di certo ben sai. Sebbene sia difficile scoprirli tutti, nondimeno ti incoraggio a provare.
AresMiscPickup08|Ares Misc Pickup 08|Ares|Le anime reiette contro cui combatti dimenticano il posto che gli compete. Va', quindi, e rammenta loro l'agonia che li ha condotti nel tuo regno.
AresMiscPickup09|Ares Misc Pickup 09|Ares|Vita e morte sono inestricabili, e la guerra è spesso ciò che lega l'una all'altra. Non ne convieni?
AresMiscPickup10|Ares Misc Pickup 10|Ares|Questo mondo offre infinite possibilità di sofferenza; non sarebbe certo complicato aiutarti a metterne in risalto qualcuna.
AresMiscPickup11|Ares Misc Pickup 11|Ares|Sia i morti che i viventi bramano ciò che rappresento. La loro sete di violenza non è facile da estinguere. Ma tanto vale provare, no?
AresMiscPickup12|Ares Misc Pickup 12|Ares|Può darsi che i morti a cui ti opponi abbiano ormai dimenticato emozioni quali l'angoscia e la disperazione. Confido che gli rinfrescherai la memoria anche per me?
AresMiscPickup13|Ares Misc Pickup 13|Ares|Magnifico, nevvero? Il caos che segue ogni tuo passo. Hai un vero talento per la guerra, e io, da parte mia, sono lieto di contribuire.
AresMiscPickup14|Ares Misc Pickup 14|Ares|Qualcun altro potrebbe contestare la distruzione che mieti, ma non sarò certo io a farlo. Comprendo appieno i tuoi impulsi. Permettimi di alimentarli.
AresMiscPickup15|Ares Misc Pickup 15|Ares|Non una volta il tuo nobile padre mi ha ringraziato di avergli fornito un'ampia porzione della sua clientela. Di certo tu saprai mostrarti più riconoscente.
AresMiscPickup16|Ares Misc Pickup 16|Ares|Ti chiedi mai se il dolore dei morti sia diverso da quello dei vivi? È un quesito che non cessa di affascinarmi; prosegui, dunque, e dammi altro su cui riflettere.
AresMiscPickup17|Ares Misc Pickup 17|Ares|Finché continuerai a far guerra ai morti, avrai il mio più vivo sostegno; da parente a parente, senza fare domande.
AresMiscPickup18|Ares Misc Pickup 18|Ares|È davvero oltraggioso che tuo padre prenda le distanze da tutti noi. Per fortuna tu sei dotato di un carattere ben più affabile.
AresMiscPickup19|Ares Misc Pickup 19|Ares|Che ne diresti di seminare un po' di morte insieme?
AresMiscPickup20|Ares Misc Pickup 20|Ares|Vogliamo continuare la nostra campagna contro i morti?
AresMiscPickup21|Ares Misc Pickup 21|Ares|Che ne pensi di arrecare ai morti un po' di dolore, in onore dei vecchi tempi?
AresMiscPickup22|Ares Misc Pickup 22|Ares|La devastazione che hai causato non è sfuggita alla mia attenzione!
AresMiscPickup23|Ares Misc Pickup 23|Ares|Ci si presenta un'occasione d'oro per infliggere dolore. Procediamo!
AresMiscPickup24|Ares Misc Pickup 24|Ares|Non esiste problema che una bella guerra non possa risolvere.
AresMiscPickup25|Ares Misc Pickup 25|Ares|Ah, eccoti, caro parente! Ho un dono che può facilitare il tuo cruento lavoro.
AresMiscPickup26|Ares Misc Pickup 26|Ares|Hai la mia benedizione: possa la morte abbattersi ovunque si posi il tuo passo.
AresMiscPickup27|Ares Misc Pickup 27|Ares|Ti prego di spargere un po' sofferenza nel tuo regno sotterraneo anche per me, caro parente.
AresMiscPickup28|Ares Misc Pickup 28|Ares|Lascia che ti renda capace di atti di violenza finora mai sperimentati.
AresMiscPickup29|Ares Misc Pickup 29|Ares|La guerra non deve per forza svolgersi esclusivamente in superficie, caro congiunto.
AresMiscPickup30|Ares Misc Pickup 30|Ares|Confido che la tua attività di seminatore di distruzione stia procedendo bene?
AresMiscPickup31|Ares Misc Pickup 31|Ares|La devastazione che hai causato di recente è stata davvero ammirevole.
AresMiscPickup32|Ares Misc Pickup 32|Ares|Se si tratta di seminare morte, hai il mio pieno appoggio.
AresMiscPickup33|Ares Misc Pickup 33|Ares|Come prosegue l'incessante massacro dei tuoi nemici, caro parente? Piuttosto bene, spero?
AresMiscPickup34|Ares Misc Pickup 34|Ares|Forse la mia benedizione potrà aiutarti a distribuire morte con maggiore efficacia.
AresMiscPickup35|Ares Misc Pickup 35|Ares|Ritengo che il regno di tuo padre sarà alquanto affollato, quando avremo finito.
AresMiscPickup36|Ares Misc Pickup 36|Ares|I miei più raffinati strumenti di morte sono a tua disposizione.
AresMiscPickup37|Ares Misc Pickup 37|Ares|Ho il piacere di offrirti una selezione dei più sofisticati strumenti di tortura.
AresMiscPickup38|Ares Misc Pickup 38|Ares|Che ne dici di iniziare la nostra prossima guerra con maggior vigore, caro congiunto?
AresMiscPickup39|Ares Misc Pickup 39|Ares|Non ho visto grandi spargimenti di sangue di recente, perciò vediamo di rimetterci in pari.
AresMiscPickupExtra01|Ares Misc Pickup Extra 01|Ares|La morte si presenta in così tante forme... eppure, a mio avviso, quella improvvisa e violenta resta la migliore.
AresMiscPickupExtra02|Ares Misc Pickup Extra 02|Ares|Sono alquanto impaziente di iniziare il nostro massacro di squadra dei tuoi nemici, caro congiunto.
AresMiscPickupExtra03|Ares Misc Pickup Extra 03|Ares|Che ne diresti di dare inizio a uno dei nostri celebri spargimenti di sangue, caro congiunto?
AresMiscPickupExtra04|Ares Misc Pickup Extra 04|Ares|Non è passato molto dalla mia ultima strage... ma non è mai troppo presto per la prossima, a mio avviso.
AresMiscPickupRareExtra01|Ares Misc Pickup Rare Extra 01|Ares|Metto al tuo servizio i miei più sofisticati strumenti di morte, mio degno consanguineo.
AresMiscPickupRareExtra02|Ares Misc Pickup Rare Extra 02|Ares|Facciamo che sia uno spargimento di sangue memorabile, mm?
AresMiscPickupRareExtra03|Ares Misc Pickup Rare Extra 03|Ares|Possa tu seminare tanta distruzione da scuotere le fondamenta dell'Olimpo, caro consanguineo.
AresMiscPickupRareExtra04|Ares Misc Pickup Rare Extra 04|Ares|Intendo offrirti i mezzi per compiere un massacro senza eguali, caro congiunto!
AresMiscPickupAboutNyx01|Ares Misc Pickup About Nyx 01|Ares|Mi ha alquanto rallegrato conversare nuovamente con Nyx di recente, consanguineo.
AresMiscPickupAboutNyx02|Ares Misc Pickup About Nyx 02|Ares|Possa l'incantevole dea Nyx continuare a vegliare su di te, e a velare gli occhi dei tuoi oppositori.
AresMiscPickupAboutNyx03|Ares Misc Pickup About Nyx 03|Ares|Pensare che godi del sostegno della dea Nyx, in aggiunta al mio!
AresLootBought01|Ares Loot Bought 01|Ares|Sapevo che quel sinistro barcaiolo avrebbe tenuto fede ai patti, facendoti trovare tra i suoi orpelli questo mio presente!
AresLootBought02|Ares Loot Bought 02|Ares|Ti offro questo segno del mio rispetto, benché sepolto tra le mercanzie del traghettatore.
AresLootBought03|Ares Loot Bought 03|Ares|Confido che grazie a me il traghettatore Caronte sia stato molto occupato ultimamente, è così?
AresLootBought04|Ares Loot Bought 04|Ares|Il nocchiero Caronte dovrebbe investire in barche più capienti se vuole stare al passo col mio lavoro, diletto parente.
AresLootBought05|Ares Loot Bought 05|Ares|Il vostro traghettatore è un affidabile latore di morte, a quanto sembra. Siamo in tre, dunque.
AresRejection01|Ares Rejection 01|Ares|Rifiuti la mia generosa offerta d'aiuto? {#DialogueItalicFormat}Ahahahah{#PreviousFormat}, non mi conosci bene allora. La morte calerà in ogni caso: o sui tuoi nemici, o su di te.
AresRejection02|Ares Rejection 02|Ares|Rifiuteresti l'aiuto che mi degno di offrirti? Che delusione. Hai ancora molto da imparare sull'arte di dispensare morte, a quanto pare.
AresRejection03|Ares Rejection 03|Ares|Scelta errata, caro congiunto, schierarsi contro il sottoscritto. Urge un tributo di sangue; il tuo andrà più che bene.
AresRejection04|Ares Rejection 04|Ares|Ben poco saggio da parte tua declinare la mia offerta. Soffri dunque per mano mia, almeno per un po'.
AresRejection05|Ares Rejection 05|Ares|La tua scelta lascia molto a desiderare, mio congiunto. Terrò a freno la mia ira, ma solo a malapena.
AresRejection06|Ares Rejection 06|Ares|Una scelta deludente, caro consanguineo, e del tipo che non manca di produrre conseguenze.
AresRejection07|Ares Rejection 07|Ares|Il tuo piano d'azione è mal studiato, cugino. Scoprirai che la guerra è ciò che avrai in ogni caso, come mi accingo a svelarti.
AresRejection08|Ares Rejection 08|Ares|I capricci della nostra stirpe sono imprevedibili, cugino; ma noterai che la nostra reazione a tali affronti è più che affidabile.
AresRejection09|Ares Rejection 09|Ares|Non tollererò che tu rinneghi la nostra alleanza passata, cugino. In guerra occorre schierarsi, e sarà meglio che tu prenda le mie parti.
AresRejection10|Ares Rejection 10|Ares|Sarà guerra in un modo o nell'altro, diletto parente. Nondimeno, che tu scelga di opporti a me mi lascia alquanto sgomento.
AresRejection11|Ares Rejection 11|Ares|Desideri un assaggio di come sia far guerra al sottoscritto? Ebbene, non hai che da chiedere.
AresRejection12|Ares Rejection 12|Ares|Ho forse avvertito dell'esitazione, poco fa? Magari eri conscio di star commettendo un errore. Poco importa; imparerai a breve.
AresRejection13|Ares Rejection 13|Ares|Sgarbi da nulla come questo non mi indurranno all'ira, perché tu lo sappia. Nondimeno, dovrai comunque pagarne il prezzo.
AresMakeUp01|Ares Make Up 01|Ares|Un tributo di sangue è stato riscosso, e con ciò siamo di nuovo in pari. Ma un'altra volta pensaci bene prima di contrariarmi, mm?
AresMakeUp02|Ares Make Up 02|Ares|Ebbene, pare che tu abbia saputo tener testa al mio intento omicida! Una simile tempra merita un premio, e oggi mi sento piuttosto generoso.
AresMakeUp03|Ares Make Up 03|Ares|Non accade spesso che io provi a uccidere qualcuno e questi ne esca vivo. Bravo! Per ora siamo pari, perciò proseguiamo in amicizia.
AresMakeUp04|Ares Make Up 04|Ares|Hai abilmente affrontato la mia ira, e per ciò ti rendo omaggio. Andiamo avanti, da amici e familiari.
AresMakeUp05|Ares Make Up 05|Ares|Il nostro debito è saldato, per adesso. Bada a non giocare più con la mia pazienza, mm?
AresMakeUp06|Ares Make Up 06|Ares|Sei emerso dalla mia arena di morte in modo alquanto impressionante. Sei fortunato: mi sento generoso, oggi.
AresMakeUp07|Ares Make Up 07|Ares|Quando il sangue scorre e la morte dilaga, non posso restare di cattivo umore troppo a lungo.
AresMakeUp08|Ares Make Up 08|Ares|Quel po' che ho potuto scorgere di questo tuo sfoggio di violenza mi è parso del tutto ammirevole, caro parente. Tieni, dunque.
AresMakeUp09|Ares Make Up 09|Ares|Il tuo tributo di sangue è sufficiente a indurmi al perdono, per il momento; che tregua sia, dunque.
AresMakeUp10|Ares Make Up 10|Ares|Una guerra non può durare in eterno, caro consanguineo. E questa non vale la pena d'esser combattuta, quando una assai più gloriosa ci attende unendo le forze.
AresMakeUp11|Ares Make Up 11|Ares|Ah, come potrei restare in collera dopo un simile sfoggio di violenza, diletto congiunto?
AresMakeUp12|Ares Make Up 12|Ares|La tua trasgressione è già perdonata: aver assistito a una così mostruosa dimostrazione di forza mi ripaga appieno.
AresGift01|Ares Gift 01|Zagreus|Potente Ares, ti prego, accetta questa offerta, per avermi donato la forza necessaria a trionfare.
AresGift01|Ares Gift 01|Ares|Sei un adulatore, mio sanguinario cugino. Anch'io mi sento d'umore generoso, perciò prendi! È un piccolo pegno del mio affetto.
AresGift02|Ares Gift 02|Zagreus|Nobile Ares, ti rendo onore per tutta la forza che mi hai infuso per sbaragliare i miei nemici.
AresGift02|Ares Gift 02|Ares|Che offerta magnifica! Molto premuroso parte tua, caro congiunto. Mi sento spiazzato, ma accetto ugualmente!
AresGift03|Ares Gift 03|Zagreus|Illustre Ares! Ti imploro, accetta questo dono in segno della mia riconoscenza per il tuo generoso aiuto.
AresGift03|Ares Gift 03|Ares|Un'offerta? Per me? Che sorpresa! Molto cortese da parte tua riservarmi un posto nei tuoi pensieri. Sappi che la cosa è reciproca.
AresGift04|Ares Gift 04|Zagreus|Sommo Ares, è stato un vero privilegio incontrarti e apprendere da te come dispensare morte al prossimo.
AresGift04|Ares Gift 04|Ares|Apprezzo questo tuo dono, benché davvero non avresti dovuto! La sofferenza che infliggi mi ripaga già in abbondanza.
AresGift05|Ares Gift 05|Zagreus|Non mi hai mostrato altro che rispetto, sommo Ares, e mi hai ripetutamente offerto il tuo favore. Questo è il minimo che possa fare per ricambiare.
AresGift05|Ares Gift 05|Ares|Il più delle volte, simili offerte mirano a ottenere il mio favore in un conflitto. Ma da parte tua non percepisco propositi guerreschi, mio congiunto. Devo ammettere che mi cogli alquanto alla sprovvista.
AresGift06|Ares Gift 06|Zagreus|Nobile Ares! Giacché la mia situazione mi costringe alla violenza, sono molto grato di averti al mio fianco. Mi guarderò bene dal dare il tuo sostegno per scontato.
AresGift06|Ares Gift 06|Ares|Le tue maniere sono impeccabili, diletto congiunto, e il tuo sanguinario stile di vita non cessa di affascinarmi. Confido che la violenza che ho causato a tuo beneficio ti abbia soddisfatto, finora?
AresGift07|Ares Gift 07|Zagreus|Offro questa Ambrosia in tuo nome e in tuo onore, illustre Ares. Al dio della guerra! Quanti nemici ho abbattuto grazie alla tua guida? Ma a prescindere da ciò, sono lieto di conoscerti, e di esserti cugino.
AresGift07|Ares Gift 07|Ares|Ah, un dono squisito, senza dubbio. Ma la distruzione che hai causato, le vette dei tuoi massacri... nulla può eguagliarle, ai miei occhi. Se mai dovessi dichiarare guerra, cugino... una guerra vera, intendo... fammelo sapere. Credo proprio che prenderei le tue parti.
ArtemisWithAres01|Artemis With Ares 01|Artemis|Zagreus, vorrei proprio che potessimo sentirti, così almeno potresti spiegare al nobile Ares che i miei poteri hanno scopi del tutto diversi dai suoi!
ArtemisWithAres01|Artemis With Ares 01|Ares|Può darsi che le nostre abilità avessero fini differenti in origine, cara Artemide, ma che mi dici del risultato finale? Osserva che cosa accade quando si combinano nel nostro diletto consanguineo.
ArtemisWithAres02|Artemis With Ares 02|Artemis|Zagreus, speravo proprio di poter condurre questa battuta in privato, come al nostro solito, ma purtroppo l'illustre Ares sente l'odore di uno strumento di caccia a chilometri di distanza!
ArtemisWithAres02|Artemis With Ares 02|Ares|Ma mia cara Artemide, la caccia è un preludio alla guerra, non ti pare? Se i mortali non avessero imparato a cacciare, non sarebbero oggi altrettanto esperti nell'uccidersi a vicenda.
ArtemisWithAres02|Artemis With Ares 02|Artemis|Senti, nobile Ares: che ne dici se ti concedo una mira migliore, e tu in cambio vai a importunare qualcun altro?
AphroditeWithAres01|Aphrodite With Ares 01|Aphrodite|Molti si sorprendono nell'apprendere che amore e guerra siano tanto spesso intrecciati, tesorino. Sono forze contrapposte, ma gli opposti si attraggono, no? Sono entrambi frutto della passione di dèi e mortali, dopotutto! Non ho ragione, Ares?
AphroditeWithAres01|Aphrodite With Ares 01|Ares|I mortali tengono tanto alla vita che molti fra loro sarebbero ben disposti a uccidere, pur di restarvi aggrappati. E le emozioni che provano nel farlo... una passione vale quanto ogni altra, mia cara Afrodite.
DionysusWithAres01|Dionysus With Ares 01|Dionysus|Sai, Zag, magari una volta arrivato potresti convincere il vecchio Ares a cambiare un po' registro, che ne dici? È un tale guastafeste, sempre a parlare di sangue, e violenza, e altre cosacce del genere!
DionysusWithAres01|Dionysus With Ares 01|Ares|Suvvia, mio caro Dioniso! Proprio non comprendo perché simili argomenti non siano consoni a un banchetto. Una guerra condotta con successo è senza dubbio motivo di celebrazione, non ti pare?
PoseidonWithAres01|Poseidon With Ares 01|Poseidon|Allora, piccolo Ade! Saprai già che ho altri nipoti quassù, dico bene? Il dio della guerra Ares, tanto per fare un esempio! E molte guerre celebri si sono svolte per mare, non è forse vero?
PoseidonWithAres01|Poseidon With Ares 01|Ares|È certamente vero, diletto zio Poseidone. I mortali sfoggiano grande ingegno nel campo della guerra; essa sprona il loro progresso più di ogni altra cosa. Chissà, forse un giorno si daranno battaglia perfino nei cieli di mio padre.
DemeterWithAres01|Demeter With Ares 01|Demeter|Giovane Zagreus, al tuo arrivo sull'Olimpo assicurati di rammentare ad Ares che il suo potere è vano, senza il mio. La guerra necessita di un motivo, e assai sovente sono io a fornirlo.
DemeterWithAres01|Demeter With Ares 01|Ares|Non dubito che il tuo influsso sia di sprone all'impulso guerresco dei mortali, o dea Demetra. Se non altro, concordiamo entrambi che i nostri campi d'azione siano compatibili!
