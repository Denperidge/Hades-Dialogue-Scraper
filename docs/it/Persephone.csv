Id|Description|Speaker|Text
Ending01|Ending 01|Persephone|...Ho dedicato così tanti giorni alla cura di questo giardino... o forse notti? È difficile capire la differenza, quaggiù. Ma si è mantenuto più a lungo di quando mi sarei aspettata...
Ending01|Ending 01|Hades|...Persefone... io...
Ending01|Ending 01|Persephone|Cerbero! Quanto mi sei mancato. Ligio al dovere come sempre, vedo.
Ending01|Ending 01|Hades|...Mi dispiace. Sappi che mi dispiace.
Ending01|Ending 01|Persephone|Ade... hai l'aria stanca. Ma non è a me che dovresti porgere le tue scuse.
Ending01|Ending 01|Hades|Lo so. Lo so, io... perché hai voluto tornare? Se l'Olimpo... se tua madre scoprisse quanto è accaduto, nemmeno Zeus, nemmeno *lui *potrebbe impedire quel che accadrebbe!
Ending01|Ending 01|Persephone|*Oh*, io ho già qualche idea su come risolvere le cose. Ma servirà che tu e Zagreus collaboriate, perché ciò avvenga. A meno che tu non preferisca che io torni da dove sono venuta?
Ending01|Ending 01|Hades|Risolvere le cose? Che vorresti fare, invitarli qui per un sorso d'Ambrosia? Nemmeno tu puoi ricomporre i cocci di un'intera famiglia, Persefone.
Ending01|Ending 01|Persephone|Hai ragione, Ade! Non posso. Di certo, non da sola. Perciò... intendi aiutarmi, o cosa?
Ending01|Ending 01|Hades|...Farei qualsiasi cosa tu mi chieda.
Ending01|Ending 01|Persephone|Quand'è così, parla con tuo figlio, tanto per cominciare.
Ending01|Ending 01|Hades|...*Mm*. Zagreus? Hai già incontrato Persefone, la nostra regina. Mi aspetto che tu le mostri il dovuto rispetto, senza eccezioni!
Ending01|Ending 01|Zagreus|Wow, padre, mi hai chiamato per nome! Che cos'è questa strana sensazione che sto provando? È forse quel \"rispetto\" di cui parli?
Ending01|Ending 01|Persephone|Oh, ma finitela, tutti e due. Non farmi pentire di essere tornata, Ade. Sii sincero con lui. Riguardo a te stesso, non a me. Forza.
Ending01|Ending 01|Hades|Sì. Io... Zagreus. So che vi sono stati momenti... in cui il mio umore ha agito a tuo discapito. Ti ho mostrato scarsa pazienza. Ho messo in dubbio le tue scelte, senza pensare alle mie. Ti chiedo scusa, figlio mio. Non ho scusanti, e non chiedo alcun perdono.
Ending01|Ending 01|Zagreus|E riguardo all'avermi mentito su mia madre, ti scusi anche di questo? Il tuo caratteraccio, il tuo sfogarlo su di me... a questo avevo fatto il callo, ormai. E ti ho detestato, sì. Ma avevo sempre creduto che... fossi onesto, almeno.
Ending01|Ending 01|Hades|Tua madre non venne qui di propria volontà, in origine. Quando partì... credendoti morto... la sua scelta fu definitiva. Pensai che la sua vita sarebbe stata migliore senza tutti noi, Olimpo incluso. Ingannarvi entrambi... mi dilaniò. Ma era la cosa giusta da fare.
Ending01|Ending 01|Zagreus|Be', non c'era alcun bisogno che sfogassi il tuo sentirti dilaniato su di me. Comunque, penso di capire. Vorrei solo aver capito prima. Perciò, ah... che si fa, ora? Sono talmente abituato alle mie scorribande per il tuo reame, che credo mi mancheranno.
Ending01|Ending 01|Hades|A tal proposito... le tue *scorribande *hanno svelato molte falle nella nostra sicurezza, del tipo che non risulta nei rapporti. La nostra fama si fonda sull'impossibilità di evadere. Ti andrebbe di... continuare a farlo? Non per me, ma per il regno. Per la regina.
Ending01|Ending 01|Persephone|Zagreus... se continuerai a tentare di scappare... manterrai le apparenze che nulla sia cambiato, capisci?
Ending01|Ending 01|Zagreus|Una domanda, padre. Poniamo che io accetti. Al mio prossimo sbucare in superficie... ti troverei comunque lì ad attendermi?
Ending01|Ending 01|Hades|Ah, ragazzo mio. Se credi per un solo istante che ti renderò la vita facile d'ora in avanti, ti sbagli davvero di grosso.
Ending01|Ending 01|Zagreus|Perciò, dovrei continuare ad arrampicarmi fino in superficie per ammazzare ripetutamente il mio stesso padre?
Ending01|Ending 01|Hades|Corretto per metà!
Ending01|Ending 01|Persephone|Magari potresti anche occuparti della mia casetta, mentre sei in zona? Il giardino non richiede molte cure, ma mi piacerebbe che restasse tutto in ordine... in caso questo posto mi facesse impazzire.
Ending01|Ending 01|Zagreus|*Ahahah*, be'! Vedrò che posso fare.
Ending01|Ending 01|Persephone|Fa' solo del tuo meglio. Anch'io ho molto lavoro che mi attende, del resto. Tutti noi ne abbiamo, direi. Sarà meglio iniziare, che ne dite?
Ending01|Ending 01|Zagreus|\"Dopo tutto questo tempo\"? Ma se è passato appena qualche giorno! È andata bene, comunque. Mia madre e mio padre sono di nuovo insieme, mi sono fatto qualche nuovo amico, ho questo bel quadro... una passeggiata. Tutto bene nell'Oltretomba!
Flashback05|Flashback 05|Storyteller|*D'un tratto, ecco la lettera... scritta con grafia elegante, da una mano e una voce che il principe non aveva mai visto né udito prima.*
Flashback05|Flashback 05|Persephone|*\"Ade, non posso più tollerare la mia vita in questo luogo. Ho deciso di andarmene, accada quel che accada. Non farò ritorno sull'Olimpo. Se esiste un luogo a cui appartengo, non si trova né tra gli dèi né tra i defunti. Forse è un posto in riva al mare, con un piccolo giardino. Prenditi cura di Cerbero; mi mancherà.\*
Flashback05|Flashback 05|Storyteller|*E così Zagreus, principe degli Inferi, ponderò i contenuti della misteriosa missiva, vergata dalla mano di sua madre.*
Flashback05|Flashback 05|Zagreus|Dalla mano di sua madre, di mia madre, aspetta, *cosa*?! Stai dicendo che questa Persefone è mia... madre...? Ma mio padre ha sempre detto che Nyx... quel bugiardo. Mi ha mentito. L'hanno fatto entrambi. Per tutta la mia vita!
Flashback05|Flashback 05|Storyteller|*Uhhh, ehm, fu così che il principe scoprì, inavvertitamente, il mistero della propria nascita. E fu per un caso del tutto fortuito, che ciò accadde...*
AchillesWithPersephone01|Duo - Achilles and Persephone (1)|Persephone|...Onorata d'incontrarti, prode Achille, nostra guardia reale! Lieta di sapere a chi rivolgermi, se la situazione dovesse prendere una brutta piega. Hai istruito tu mio figlio nell'arte della guerra, dunque?
AchillesWithPersephone01|Duo - Achilles and Persephone (1)|Achilles|È così, Vostra Grazia. Il suo talento mi ha assai colpito. Se solo aveste potuto vedere di persona i suoi progressi, sono certo che ne sareste stata molto fiera.
AchillesWithPersephone01|Duo - Achilles and Persephone (1)|Persephone|Ma io *sono *fiera! Sai, eri già famoso in superficie quando vivevo sull'Olimpo. Non ho dubbi che la tua leggenda sia giunta ancora più lontano, nel frattempo!
AchillesWithPersephone01|Duo - Achilles and Persephone (1)|Achilles|Oh, ne dubito... ma grazie per le gentili parole, Vostra Grazia.
NyxWithPersephone01|Duo - Nyx and Persephone (1)|Nyx|...Persefone, mia regina... è passato troppo tempo. Ma il tempo è stato molto gentile con te, vedo. È un onore rivederti.
NyxWithPersephone01|Duo - Nyx and Persephone (1)|Persephone|Oh, ti prego, Nyx! Niente formalità tra noi, va bene? È bello anche per me vederti, amica mia. Le giornate in superficie erano assai diverse, ma le notti... quelle mi ricordavano i momenti trascorsi quaggiù.
NyxWithPersephone01|Duo - Nyx and Persephone (1)|Nyx|Momenti felici, voglio sperare.
NyxWithPersephone01|Duo - Nyx and Persephone (1)|Persephone|Momenti felici, senza dubbio! Agli altri preferisco non pensare!
NyxWithPersephone01|Duo - Nyx and Persephone (1)|Nyx|Siamo tutti lieti di riaverti qui. Temo tuttavia che sarà difficile, per te, riabituarti alla cosa. Per tutti noi, a dire il vero.
NyxWithPersephone01|Duo - Nyx and Persephone (1)|Persephone|Be', essendomi costruita una casetta con le mie sole forze, in superficie, penso di potermela cavare! Un po' come te, no?
ThanatosWithPersephone01|Duo - Thanatos and Persephone (1)|Thanatos|Regina Persefone. Tutti noi siamo entusiasti del vostro ritorno. Se c'è qualcosa che io possa fare per aiutarvi a riacquistare confidenza con la Dimora, non esitate a chiedere.
ThanatosWithPersephone01|Duo - Thanatos and Persephone (1)|Persephone|Oh, grazie infinite, Thanatos! Te lo farò sapere, se mai avessi bisogno di qualcosa. Cielo, quanto sei cresciuto! Mi pare di capire che ti sia preso cura di mio figlio, mentre io ero via?
ThanatosWithPersephone01|Duo - Thanatos and Persephone (1)|Thanatos|Vostro figlio è... più che in grado di badare a sé stesso, a essere sinceri. Ma cerco comunque di dargli una mano, non si sa mai. Domando scusa, ora, mia regina. Qualcuno mi attende in superficie.
ThanatosWithPersephone02|Duo - Thanatos and Persephone (2)|Thanatos|...Grazie della vostra benedizione, regina Persefone. Vostro figlio e io... siamo sempre stati assai legati, ma tutta questa storia ci ha resi inseparabili, oserei dire.
ThanatosWithPersephone02|Duo - Thanatos and Persephone (2)|Persephone|Be', mi viene da dire che abbia gusti migliori dei miei, Thanatos! So bene quanto tu sia solerte. Ricorda solo di aver cura di te stesso, per favore. E prendetevi cura anche l'uno dell'altro, d'accordo?
ThanatosWithPersephone02|Duo - Thanatos and Persephone (2)|Thanatos|Come desiderate, mia regina. Cioè... d'accordo.
DusaWithPersephone01|Duo - Dusa and Persephone (1)|Dusa|*Ehm*, è un immenso piacere fare la vostra conoscenza. Chiamatemi Dusa, per favore! I-io sarei la custode della Dimora, ecco. Al vostro servizio! Per qualunque cosa, fatemi un fischio, ok?
DusaWithPersephone01|Duo - Dusa and Persephone (1)|Persephone|Dusa! Lietissima di conoscerti! La Dimora è immacolata! Quasi non la riconoscevo più. Ora so esattamente con chi complimentarmi.
DusaWithPersephone01|Duo - Dusa and Persephone (1)|Dusa|Grazie mille! Non vi deluderò!!
OrpheusWithPersephone01|Duo - Orpheus and Persephone (1)|Persephone|...*Ah*, ma il solo pensiero che il nostro stimato musico di corte sia proprio *tu*, Orfeo! In campo musicale, se non altro, i gusti miei e di Ade si somigliano. Non intendo rubarti altro tempo, in ogni caso!
OrpheusWithPersephone01|Duo - Orpheus and Persephone (1)|Orpheus|Sarà per me un onore eseguire per voi i miei brani, Vostra Grazia. E posso aggiungere che la mia signora condivide molti dei più affascinanti tratti di suo figlio? Ora comprendo da chi ha preso.
MegaeraWithPersephone01|Duo - Megaera and Persephone (1)|Megaera|...Era mio compito impedirgli di procedere oltre. Se avessi avuto successo... non vi avrebbe mai trovata. Perciò, per una volta, sono lieta di aver fallito. Spero che voi lo sappiate, mia regina.
MegaeraWithPersephone01|Duo - Megaera and Persephone (1)|Persephone|Lo speravo, ma non potevo esserne certa senza sentirlo da te in persona, Supervisore Megera! E, se posso... so che hai ottenuto grandi risultati dopo il mio, *ehm*, temporaneo congedo dalla Dimora. Capisco come mai Nyx e Ade si siano affidati a te!
MegaeraWithPersephone01|Duo - Megaera and Persephone (1)|Megaera|Grazie, mia regina. Se mai aveste bisogno del mio aiuto nel riacclimatarvi alla Dimora, sarò sempre al vostro servizio. Siete più che benvenuta, qui.
MegaeraWithPersephone01|Duo - Megaera and Persephone (1)|Persephone|Altrettanto! Non esitare ad avvisarmi se mio figlio ti crea più problemi di quanti tu intenda affrontarne, d'accordo?
PersephoneFirstMeeting|Persephone First Meeting|Persephone|E tu chi saresti, di grazia, giunto fin qui da chissà dove? Questa è proprietà privata, perché tu lo sappia. Parla, su!
PersephoneFirstMeeting|Persephone First Meeting|Zagreus|*Ehm*, tu devi essere... Persefone. Il mio nome è Zagreus, e... credo di essere tuo figlio.
PersephoneFirstMeeting|Persephone First Meeting|Persephone|*Cosa*?! Come osi...! Vattene! Va' via, o ti sbatterò fuori io stessa!! Via, ho detto!
PersephoneFirstMeeting|Persephone First Meeting|Zagreus|No!! Quindi *sei *lei. Non m'importa se mi odi, ma non intendo andarmene finché non avrò delle risposte! Nemmeno sapevo della tua esistenza. Perché mi hai abbandonato?
PersephoneFirstMeeting|Persephone First Meeting|Persephone|Eri morto! Tu... tu eri *morto*...! Quei piedini in fiamme, si... si erano spenti, dopo la tua nascita. Ma... ora sei qui, di fronte a me. Come...?
PersephoneFirstMeeting|Persephone First Meeting|Zagreus|Io ero morto? Morto... in via *definitiva*, intendi dire, ma... io sono vivo, come vedi! Oh, dèi... nemmeno tu avevi idea che io esistessi.
PersephoneFirstMeeting|Persephone First Meeting|Persephone|Vivo! Zagreus, ha... ti ha anche lasciato lo stesso nome! Sei vivo, com'è possibile, sei vivo? *Sei vivo*...! Oh, le Moire sono crudeli, figlio mio!
PersephoneFirstMeeting|Persephone First Meeting|Zagreus|...In breve, l'ho sconfitto, finalmente, anche se ha fatto di tutto per evitare che noi ci incontrassimo. Ma c'è una cosa che voleva ti dicessi, se ti avessi vista. Ha detto che... Cerbero è in perfetta salute.
PersephoneFirstMeeting|Persephone First Meeting|Persephone|*Ah*. Ha detto così, eh? È una bella cosa. Bella davvero! Dimmi una cosa, però, Zagreus. Come... com'è che mi hai trovata? Quanta strada devi aver percorso, riesco a stento a crederci... Zagreus?
PersephoneFirstMeeting|Persephone First Meeting|Zagreus|*Ugh*... oh, è solo... penso di essere un po' stanco, tutto qui. Non sono abituato al... clima, mi pare lo chiamiate quassù.
PersephoneFirstMeeting|Persephone First Meeting|Persephone|No... no, non è così, tu... non puoi restare qui. Non puoi restare.
PersephoneFirstMeeting|Persephone First Meeting|Zagreus|Sul serio, mi... *heh*... mi stai buttando fuori? Perché?
PersephoneFirstMeeting|Persephone First Meeting|Persephone|Le Moire sono crudeli, Zagreus. Sei vincolato agli Inferi... come tuo padre. Il Fato vuole che io e te ci salutiamo, ora. Il mio cuore scoppia di gioia, sapendo che tu vivi. Ma si spezza, sapendo che non ci è concesso altro tempo.
PersephoneFirstMeeting|Persephone First Meeting|Zagreus|No, io... io... posso tornare... posso tornare ancora, ora che ti ho trovata, lui... forse mi lascerà tornare da te.
PersephoneFirstMeeting|Persephone First Meeting|Persephone|Digli che lo pretendo. E pretendo anche che mi spieghi come mai né lui né Nyx, se è per questo, mi abbiano detto che eri in vita! L'Olimpo brulica di bugiardi. Sono stata ingenua a pensare che loro fossero diversi.
PersephoneFirstMeeting|Persephone First Meeting|Zagreus|Glielo dirò... glielo dirò, io... non mi sento granché bene. Devo... devo andare.
PersephoneFirstMeeting|Persephone First Meeting|Persephone|Che lo Stige ti riporti a casa. Oh, Zagreus. Arrivederci, figlio mio. Torna a trovarmi, d'accordo? Quando ne sarai in grado... te ne prego. Io sarò qui ad attenderti. Non importa quanto ci vorrà.
PersephoneMeeting02|Persephone Meeting 02|Persephone|Ho implorato le Moire di lasciarti tornare. Forse dovrei rivolger loro parole più gentili, d'ora innanzi. Dimmi, com'è stato il viaggio? Che ti è accaduto?
PersephoneMeeting02|Persephone Meeting 02|Zagreus|Papà non mi ha reso le cose più facili. E nemmeno mi ha detto perché non ti mandò mai a cercare, dopo che te ne fosti andata. Perciò, non so ancora come stiano le cose, ma... volevo solo rivederti.
PersephoneMeeting02|Persephone Meeting 02|Persephone|Anch'io volevo tanto rivederti. Forza, allora, parla in fretta: che il nostro breve tempo sia ben speso, dico bene?
PersephoneMeeting02|Persephone Meeting 02|Zagreus|Io... ho solo bisogno di sapere che cosa accadde fra te e mio padre. Perché ti trovi qui, anziché con noi?
PersephoneMeeting02|Persephone Meeting 02|Persephone|Non potevo continuare a vivere laggiù. Dopo aver lasciato l'Olimpo, di per sé una lunga storia, mi ritrovai con lui, nell'Oltretomba. Puoi immaginare il mio sgomento. La corte di tuo padre era amichevole, ma... non è mai stata davvero casa mia.
PersephoneMeeting02|Persephone Meeting 02|Zagreus|Penso di sapere cosa intendi. Però... tu rimanesti, abbastanza a lungo da portarmi in grembo. Tutti laggiù serbano il tuo ricordo con affetto. E con un figlio di mezzo... non sarà... mio padre non ti avrà maltrattato, per caso?
PersephoneMeeting02|Persephone Meeting 02|Persephone|No, no. Tuo padre è un uomo difficile, lo sai. Con me, però, era gentile. Presto imparammo a intenderci, e anche più, ma... quando restai incinta, io... soffrii terribilmente. Perché, vedi... un bambino nato da abitanti della superficie non poteva vivere, laggiù.
PersephoneMeeting02|Persephone Meeting 02|Zagreus|Non poteva vivere laggiù... secondo il parere di chi? Delle Moire, forse?
PersephoneMeeting02|Persephone Meeting 02|Persephone|Delle Moire, sì. Tuo padre e Nyx lo confermarono. E pur sapendolo, corsi ugualmente il rischio. Ma quando tu nascesti morto... fu troppo, per me. Fuggii, e trovai un mio posto qui. Al di sopra dell'Oltretomba. Al di sotto dell'Olimpo. Lontano dagli occhi di entrambi.
PersephoneMeeting02|Persephone Meeting 02|Zagreus|*Urgh*... ma... perché mio padre avrebbe dovuto mentirti? Se non ti ha mai voluta... o non ha mai voluto me... di certo aveva i mezzi per impedirlo.
PersephoneMeeting02|Persephone Meeting 02|Persephone|Non lo so. Mi sto chiedendo la stessa cosa. Ma, oh, guardati, Zagreus! Il nostro tempo insieme volge al termine. Sta per succedere di nuovo! Resta con me... ti prego?
PersephoneMeeting02|Persephone Meeting 02|Zagreus|...Ci sto provando... ma non potrò... restare molto a lungo... temo.
PersephoneMeeting02|Persephone Meeting 02|Persephone|Oh, figlio adorato! Quand'è così, ti prego... domanda ad Ade ciò che hai chiesto a me! Perché ha mentito? Digli che esigo di sapere, proprio come te. E ora, fa' buon viaggio. Ci rivedremo!
PersephoneMeeting03|Persephone Meeting 03|Zagreus|Madre, io... ho scoperto perché mio padre ti indusse a credere che io non potessi sopravvivere, una volta nato. Non ti mentì... non esattamente. O così dice lui.
PersephoneMeeting03|Persephone Meeting 03|Persephone|Aspetta, Zagreus, rallenta. Cosa stai dicendo? Mi disse che non saresti sopravvissuto al parto, e invece eccoti qui. Come potrebbe non aver mentito?
PersephoneMeeting03|Persephone Meeting 03|Zagreus|Perché... lui era convinto che fosse così. Le Moire gli hanno conferito il dominio su tutto l'Oltretomba, ma gli dissero anche che non avrebbe avuto eredi. Non si aspettava la mia nascita, tanto meno che io sopravvivessi.
PersephoneMeeting03|Persephone Meeting 03|Persephone|Non si aspettava che tu sopravvivessi? Quand'è così, perdona la domanda, ma... perché sopravvivesti, allora? E *come*? Le Moire non sono solite commettere errori, in casi simili.
PersephoneMeeting03|Persephone Meeting 03|Zagreus|Nyx mi salvò la vita, o... me la donò, suppongo. Mi crebbe lei, in tua assenza. Le Moire sono figlie sue, no? Forse le persuase a darmi un'occasione. Non vuole dirmelo. In ogni caso, pare le ci volle tempo per riuscirci, e... a quel punto, tu te n'eri andata.
PersephoneMeeting03|Persephone Meeting 03|Persephone|Nyx... ma certo, è ovvio che lei sia coinvolta. Potei fuggire solo grazie a lei. E così, riportò in vita mio figlio, e lo accudì? E io non l'avrei mai saputo, a meno che quel figlio, ormai cresciuto, non avesse scoperto la verità e sfidato suo padre, per poi trovarmi qui?
PersephoneMeeting03|Persephone Meeting 03|Zagreus|È così. Però, non sappiamo ancora perché mio padre e Nyx non ti mandarono a cercare, ma... *ungh*, lascia che ti chieda una cosa, madre, se posso. Se l'avessi saputo... che ero nato, che ero vivo... saresti tornata?
PersephoneMeeting03|Persephone Meeting 03|Persephone|Se sarei tornata... per rivedere il mio unico figlio? Se avessi saputo che eri vivo... avrei attraversato con gioia l'inferno per vederti, Zagreus. Ma certo che l'avrei fatto.
PersephoneMeeting03|Persephone Meeting 03|Zagreus|Be', ma... e se... *urgh*... se mio padre... non avesse voluto che... tu lo facessi?
PersephoneMeeting03|Persephone Meeting 03|Persephone|Se non avesse voluto che io tornassi da lui? O che io ti rivedessi? Oh, no... ti stai di nuovo spegnendo, Zagreus. Ti sei sforzato troppo! Ma che cosa intendevi, con quanto hai detto?
PersephoneMeeting04|Persephone Meeting 04|Persephone|È bello rivederti, Zagreus. Dalla tua ultima visita non ho fatto che pensare il peggio, riguardo alle conseguenze della mia partenza... o alle sue cause. Hai menzionato Nyx... non penserai che lei e Ade, insomma... volessero disfarsi di me?
PersephoneMeeting04|Persephone Meeting 04|Zagreus|Io... non credo sia possibile. Piuttosto, dimmi: da quanto tempo conoscevi mio padre, a quel punto? O Nyx, se è per questo? Li ritenevi degni di fiducia?
PersephoneMeeting04|Persephone Meeting 04|Persephone|Sì. Li conoscevo da tempo sufficiente da aver concluso che lo fossero, o almeno tanto quanto chiunque altro avessi mai incontrato. Ma non sono un'ingenua. Devo considerare la possibilità di essere stata ingannata.
PersephoneMeeting04|Persephone Meeting 04|Zagreus|Specialmente visto che né l'uno né l'altra intendono darmi risposte chiare, giusto? Eppure, ho questa sensazione che ci sia dell'altro, madre. Il modo in cui mio padre parla di te, e anche Nyx... io credo che... tengano a te, e molto.
PersephoneMeeting04|Persephone Meeting 04|Persephone|*Ah, ahahah*! Be', bel modo di dimostrarlo, allora. Tuo padre, quindi... devi passare sopra di *lui *ogni volta che vieni a trovare *me*?
PersephoneMeeting04|Persephone Meeting 04|Zagreus|È così. Madre, e se... e se mio padre credesse di starti proteggendo? Hai... hai considerato questa ipotesi?
PersephoneMeeting04|Persephone Meeting 04|Persephone|Proteggendo... me? Zagreus, ma che dici? Come puoi vedere, sono più che in grado di badare a me stessa.
PersephoneMeeting04|Persephone Meeting 04|Zagreus|Be'... *urgh*... tu vieni dall'Olimpo, no? Ma... nessuno tra gli dèi sembra sapere che... tu ti trovi qui... perciò...
PersephoneMeeting04|Persephone Meeting 04|Persephone|Cosa? E tu come fai a sapere una cosa del genere? Zagreus? Ah, Moire dannate, mi stai lasciando un'altra volta...
PersephoneMeeting05_A|Persephone Meeting 05 A|Persephone|Figlio mio, non posso esimermi dal chiedere... quanto sai dei tuoi parenti sull'Olimpo?
PersephoneMeeting05_A|Persephone Meeting 05 A|Zagreus|Penso di saperne un bel po', ormai. Sono in contatto costante con Atena, Zeus e molti altri fin dall'inizio di tutta questa storia... mi hanno dato aiuto nel raggiungerti quassù.
PersephoneMeeting05_A|Persephone Meeting 05 A|Persephone|No... Zagreus, che cosa hai fatto? Li hai condotti *qui*?
PersephoneMeeting05_A|Persephone Meeting 05 A|Zagreus|No, no! Loro... credono che io stia fuggendo da mio padre per potermi unire a loro sull'Olimpo. O almeno *credo *di averli convinti che sia così. Quasi tutti, perlomeno.
PersephoneMeeting05_A|Persephone Meeting 05 A|Persephone|Ma allora... Ade lo sa? Sa del ruolo dell'Olimpo in tutto questo?
PersephoneMeeting05_A|Persephone Meeting 05 A|Zagreus|Sì, lo sa. Sia lui che Nyx. A dire il vero, è stata proprio Nyx a mettermi in contatto con l'Olimpo. Non sarei mai riuscito a evadere dall'Oltretomba, senza il loro aiuto.
PersephoneMeeting05_A|Persephone Meeting 05 A|Persephone|Nyx e Ade sono schierati l'uno contro l'altra, dunque. E l'Olimpo ti appoggia... ma senza sapere che io mi trovo qui, almeno a quanto tu ne sappia?
PersephoneMeeting05_A|Persephone Meeting 05 A|Zagreus|Sì... più o meno. Nyx e mio padre si tollerano l'un l'altra, come sempre. Non che abbiano molta scelta. Ma da quando ho saputo della tua esistenza, Nyx mi ha aiutato a trovarti... mentre mio padre ha cercato di fermarmi.
PersephoneMeeting05_A|Persephone Meeting 05 A|Persephone|Quello sciocco... cos'avrà mai avuto in testa? Che cos'*ha *in testa...? Non sarà che... crede di starmi proteggendo da *loro*? Oh, no...
PersephoneMeeting05_A|Persephone Meeting 05 A|Zagreus|Io... *urgh*... credo che pensi proprio questo, perché... avendo conosciuto i miei parenti sull'Olimpo.... posso dire con certezza di averli trovati... un tantinello vendicativi.
PersephoneMeeting05_A|Persephone Meeting 05 A|Persephone|Temo sia un tratto di famiglia, figlio mio. Ma se l'Olimpo è coinvolto, ciò spiega molte cose. Io sono qui, anziché con loro, come vedi. Ma oh, sembra che dovremo riprendere la discussione un'altra volta...
PersephoneMeeting06|Persephone Meeting 06|Persephone|L'Olimpo mi era intollerabile, Zagreus. Tutto quel pavoneggiarsi, le continue liti... la mia soffocante madre... ogni cosa, lassù. Me ne sarei andata di mia spontanea volontà, se non...
PersephoneMeeting06|Persephone Meeting 06|Zagreus|...Se non fosse che mio padre ti portò via con la forza, vero? Ti trascinò con sé giù nell'Oltretomba. E se l'Olimpo dovesse venirlo a sapere... tremo al solo pensiero.
PersephoneMeeting06|Persephone Meeting 06|Persephone|Quello sciocco cerca di proteggermi anche ora. Non fu lui a portarmi via, figliolo. Tutta la storia è assai più complicata di così. Io volevo andarmene, ed ero più che disposta a ricominciare da capo, nell'Oltretomba. Insieme a lui.
PersephoneMeeting06|Persephone Meeting 06|Zagreus|Non oso chiedere *chi *ti portò da mio padre, allora. Quindi, essenzialmente tu fuggisti di casa per vivere con *lui*? Senza offesa, ma... non avevi capito a cosa andavi incontro?
PersephoneMeeting06|Persephone Meeting 06|Persephone|Si tende a essere impetuosi in gioventù, Zagreus. Avevo sentito tanto parlare di tuo padre, prima di incontrarlo. Ammirato suoi ritratti. Fu un po' imbarazzante, da principio. Ma amai la sua schiettezza. Il suo senso del dovere. Non è come i suoi fratelli, questo è certo.
PersephoneMeeting06|Persephone Meeting 06|Zagreus|Perciò... *urgh*... lasciasti in segreto il monte Olimpo per vivere col dio dei morti nell'Oltretomba? E l'Olimpo non venne mai a saperlo... che cosa pensi accadrebbe se... se lo scoprissero?
PersephoneMeeting06|Persephone Meeting 06|Persephone|...Penso che... sarebbe guerra tra l'Olimpo e tuo padre, Zagreus. Soprattutto ora, dopo tutto questo... e dopo tanto tempo. Uccisero i propri stessi genitori. Se i Titani possono essere spazzati via da questo mondo, possiamo esserlo tutti.
PersephoneMeeting06|Persephone Meeting 06|Zagreus|Ha senso, allora... se mio padre la pensa come te, se crede che... lasciarti qui, nascosta, sia l'unico modo di... impedire questa guerra...
PersephoneMeeting06|Persephone Meeting 06|Persephone|Posso immaginare che tuo padre, intelligente ma di vedute ristrette com'era, sia giunto proprio a tale conclusione. Oh, Zagreus... che cosa ho fatto?
PersephoneMeeting07|Persephone Meeting 07|Persephone|Zagreus... è splendido vederti, ma... devo chiederti un favore. Vorrei che tu non venissi più a trovarmi in questo luogo. Per il tuo bene, e per il mio.
PersephoneMeeting07|Persephone Meeting 07|Zagreus|Aspetta, cosa? Per via di quello che accadrebbe se l'Olimpo lo scoprisse? E così, dopo tutto ciò che ho fatto, prendi ugualmente le parti di mio *padre*?!
PersephoneMeeting07|Persephone Meeting 07|Persephone|Proprio così. Tuo padre non è uno stolto, quando si tratta di simili questioni. E inoltre... tutto questo è colpa mia. Che egoista sono stata! E ora, entrambi i rami della nostra famiglia rischiano di pagarne il prezzo.
PersephoneMeeting07|Persephone Meeting 07|Zagreus|Colpa tua? Poniamo che tu fossi rimasta sull'Olimpo, allora! In tal caso sarebbe proprio come credevi fino a poco tempo fa: io non sarei esistito! E poi, finora non hanno scoperto nulla, in ogni caso. Cosa ti fa pensare che lo faranno ora?
PersephoneMeeting07|Persephone Meeting 07|Persephone|Nyx ti starà celando alla loro vista, così come fece con me quando fuggii quassù... ma anche i suoi poteri hanno un limite. Ogni volta che vieni qui, ci poni a rischio. Il minimo errore e mi troveranno, svelando il tuo inganno. Vai a casa, Zagreus. Ti prego.
PersephoneMeeting07|Persephone Meeting 07|Zagreus|Vieni tu a casa *con me*, madre! Tu sei qui per un errore. Io non mi sono fatto strada fin quassù, volta dopo volta, solo per arrendermi ora. Ho bisogno di te nella mia vita! Come puoi semplicemente... rifiutarmi in questo modo?
PersephoneMeeting07|Persephone Meeting 07|Persephone|Oh, Zagreus... non posso tornare. Non dopo tutto ciò che avvenne tra me e Ade, e tutti gli altri. L'idea mi è intollerabile. E inoltre... i rischi che corriamo si ingigantirebbero, se l'Olimpo mi trovasse laggiù, con lui. Con te.
PersephoneMeeting07|Persephone Meeting 07|Zagreus|Quindi... *ungh*... intendi... rimanere qui? Da sola, in mezzo al nulla, in questo piccolo giardino... per sempre? Senza neanche batter ciglio, una volta separati?
PersephoneMeeting07|Persephone Meeting 07|Persephone|Figlio mio... so che hai fatto scelte complicate e mille sacrifici, per arrivare qui. E sarò per sempre grata di averti conosciuto. Ma questa è casa mia, ora. La tua è là sotto. Ti prego, se non per il tuo bene, per il mio... non tornare. Ti voglio bene, Zagreus. Addio.
PersephoneMeeting08|Persephone Meeting 08|Zagreus|Non puoi farmi questo, madre! Hai detto che mio padre non è uno stolto, e neanche tu lo sei. Ci sarà pure un modo per rimettere le cose a posto. Non solo fra voi due, ma anche con gli altri. Deve esserci!
PersephoneMeeting08|Persephone Meeting 08|Persephone|...Sei testardo come tuo padre. Ascoltami. Stai mettendo in pericolo tutto ciò che ti sta a cuore, venendo qui. Non lo capisci? Per non parlare di...
PersephoneMeeting08|Persephone Meeting 08|Zagreus|Cosa? Per non parlare di cosa? Dimmelo, per favore.
PersephoneMeeting08|Persephone Meeting 08|Persephone|...La verità è che io sto bene qui, Zagreus. Me la cavo bene qui, da sola. E tuo padre ha il proprio regno a cui badare. Ciò che un tempo provava per me... ciò che provavamo l'uno per l'altra... è un sentimento che svanisce, col tempo. Un giorno capirai.
PersephoneMeeting08|Persephone Meeting 08|Zagreus|*No*! Non capirò niente del genere, invece. Mio padre ti ama ancora. Ne sono più che certo! E ti deve delle scuse, dannazione! Non posso fare ammenda al posto suo. È qualcosa che potete fare solo insieme.
PersephoneMeeting08|Persephone Meeting 08|Persephone|Cosa vorresti dire con \"ti ama ancora\", Zagreus...? Come puoi saperlo, tu?
PersephoneMeeting08|Persephone Meeting 08|Zagreus|Perché... *ungh*... sono il suo maledetto figlio, ecco come lo so! Ma un semplice \"fidati di me\" non basta, so bene anche questo. Te ne porterò le prove, madre! Aspetta e vedrai.
PersephoneMeeting08|Persephone Meeting 08|Persephone|Ti stai spegnendo, figlio mio... non devi dimostrarmi nulla. Non fare nulla di avventato, te ne prego. Tutti noi abbiamo fatto delle scelte, e ora ne portiamo il peso. Non è abbastanza, sapermi al sicuro? Sapere che sono felice, anche se sola?
PersephoneMeeting08|Persephone Meeting 08|Zagreus|No... *urgh*... non lo è... non è abbastanza, per me, perché... questa dannata famiglia... non può solo nascondersi, o... fuggire dai problemi! Siamo legati l'uno all'altro, noi... dobbiamo fare ciò che è giusto... per noi tutti!
PersephoneMeeting08|Persephone Meeting 08|Persephone|Io... oh, mio caro ragazzo...
PersephoneMeeting09|Persephone Meeting 09|Persephone|...Di tutta quella lugubre Dimora, Cerbero mi manca più di ogni altra cosa, credo. Ma c'era anche altro, di gradevole. L'assenza di luce era più gentile, sul mio viso. Il freddo non era tanto intenso. E Nyx, e i suoi giovani figli. Era tutto molto strano, ma...
PersephoneMeeting09|Persephone Meeting 09|Zagreus|Madre... nelle stanze di mio padre... bada bene, sono quasi vuote, a parte file su file di mantelli tutti uguali, ma... sul suo comodino... c'è un'immagine che raffigura *te*, coronata di allori vermigli. Una regina. La *sua *regina.
PersephoneMeeting09|Persephone Meeting 09|Persephone|Quegli indumenti mi furono assegnati quando giunsi nel suo regno. Non era... il mio stile consueto. E così, Ade ha ancora un mio ritratto? E perché mai tornare a esporlo, ora?
PersephoneMeeting09|Persephone Meeting 09|Zagreus|No, no, nessuno entra mai nelle sue stanze! Io mi sono intrufolato. Non capisci? Non ha rimesso in bella mostra il tuo ritratto, è sempre stato lì! Fin da quando te ne sei andata. Perciò, madre... perché ritieni l'abbia conservato?
PersephoneMeeting09|Persephone Meeting 09|Persephone|Perché... perché mi ama ancora. È questo, che vuoi sentirmi dire?
PersephoneMeeting09|Persephone Meeting 09|Zagreus|E tu, lo hai mai amato?
PersephoneMeeting09|Persephone Meeting 09|Persephone|Tutto ciò che volevo era andar via dall'Olimpo. Dubito d'aver avuto molta scelta, ma... fu di mia volontà, che partii. Forse Zeus capì ciò che provavo, e ritenne di starmi facendo un favore. Quanto ad Ade... imparai ad amarlo, sì. Mi lasciò sempre i miei spazi.
PersephoneMeeting09|Persephone Meeting 09|Zagreus|Non potresti... *urgh*... parlargli, per favore? O venire a trovare Cerbero di nuovo, o Nyx? Quanto all'Olimpo... sicuramente tutti voi... potete trovare un compromesso...?
PersephoneMeeting09|Persephone Meeting 09|Persephone|...Davvero non lo so, figlio mio. L'Olimpo è alle mie spalle. E l'Oltretomba... non riesco a immaginare di essere la benvenuta lì, dopo tutto questo tempo.
PersephoneReturnsHome01|Persephone Returns Home 01|Zagreus|Madre... aspetta, cos'è tutto questo?
PersephoneReturnsHome01|Persephone Returns Home 01|Persephone|Oh, Zagreus, per poco non mi hai mancata. A dire il vero, speravo rimanesse una sorpresa...
PersephoneReturnsHome01|Persephone Returns Home 01|Zagreus|Speravi che *cosa *rimanesse una sorpresa?
PersephoneReturnsHome01|Persephone Returns Home 01|Persephone|Il mio arrivo. Sto partendo... per casa tua. Vado a trovare Cerbero. E Nyx. E... tuo padre.
PersephoneReturnsHome01|Persephone Returns Home 01|Zagreus|Tu... *davvero*?! Madre, dici... dici sul serio?
PersephoneReturnsHome01|Persephone Returns Home 01|Persephone|Sì. Ora, ti va di darmi una mano con gli ultimi bagagli? Mi sto portando solo qualche cosuccia, non si sa mai. Se ci sbrighiamo, forse puoi unirti a me, invece di tornare al solito modo. Non è qualcosa a cui una madre dovrebbe assistere.
PersephoneReturnsHome01|Persephone Returns Home 01|Zagreus|Unirmi a te? Ma... aspetta, come hai intenzione di tornare? Io... non avevo ancora fatto progetti al riguardo.
PersephoneReturnsHome01|Persephone Returns Home 01|Persephone|Si dà il caso che io conosca qualcuno che può darci un passaggio.
PersephoneReturnsHome01|Persephone Returns Home 01|Persephone|Di certo avrà un mucchio di questioni urgenti da sbrigare, perciò cerchiamo di non farlo attendere troppo, figlio mio. Forza, allora!
PersephoneReturnsHome01|Persephone Returns Home 01|Zagreus|*<Sospiro> *...Sono ancora vivo... come può essere?
PersephoneReturnsHome01|Persephone Returns Home 01|Persephone|Sei sul fiume Stige; non più nel reame dei mortali. Non del tutto, almeno.
PersephoneReturnsHome01|Persephone Returns Home 01|Zagreus|Non riesco a credere che tutto questo stia accadendo.
PersephoneReturnsHome01|Persephone Returns Home 01|Persephone|Lo so. Ho il cuore che batte all'impazzata. Niente di meglio che abbandonarsi alla corrente, per ricordarsi che non si torna indietro.
PersephoneReturnsHome01|Persephone Returns Home 01|Zagreus|Hai proprio ragione. Eppure, anche dopo tutto questo... mi sembra di averti appena conosciuta. Ho ancora così tante domande da farti.
PersephoneReturnsHome01|Persephone Returns Home 01|Persephone|Per quelle avremo tutto il tempo, credo! Per ora sarà meglio restare in silenzio, e fingere di essere una coppia di anime smarrite imbarcate per il loro ultimo loro viaggio.
PersephoneBoatRide02|Persephone Boat Ride 02|Zagreus|È piuttosto imbarazzante, ma... non so come si faccia a rientrare. Eccetto, sai... nel solito modo.
PersephoneBoatRide02|Persephone Boat Ride 02|Persephone|È tutto a posto; so io come si fa. *Nel nome di Sua Maestà Persefone*!! Aprite i cancelli!
PersephoneHomeMeeting01|Persephone Home Meeting 01|Zagreus|Come ti trovi finora, madre? Ti stai riabituando a tutto questo? Avevi detto d'aver avuto qualche difficoltà, a suo tempo. Dev'essere strano, per te, tornare quaggiù. Essere sempre avvolta dalle tenebre.
PersephoneHomeMeeting01|Persephone Home Meeting 01|Persephone|Oh, fin qui tutto bene, credo! Grazie per averlo chiesto, figlio mio. La gente qui mi ha accolto a braccia aperte. Stare un po' all'ombra non mi spiace affatto, e benché in questo vestito faccia un po' fatica a muovermi... mi piace molto.
PersephoneHomeMeeting01|Persephone Home Meeting 01|Zagreus|Mi fa piacere sentirtelo dire. Confesso che ero un po' preoccupato che volessi subito tornare alla tua casa al mare. Questo posto può essere... un tantino soffocante.
PersephoneHomeMeeting01|Persephone Home Meeting 01|Persephone|Lo so bene. E sì, la mia casetta mi manca, ogni tanto, ma... ormai ho finito di scappare. A volte fuggire si rende necessario, certo. Ma per quanto lontano tu vada, non puoi lasciarti alle spalle i tuoi problemi. Me l'hai insegnato tu, sai?
PersephoneHomeMeeting01|Persephone Home Meeting 01|Zagreus|Davvero? Ma... io stesso ho cercato disperatamente di fuggire da... oh.
PersephoneHomeMeeting02|Persephone Home Meeting 02|Persephone|A quanto pare c'è ancora un sacco di lavoro da fare da queste parti, vero, Zagreus? Dovrò cercare di tenere il passo giorno per giorno, ho idea.
PersephoneHomeMeeting02|Persephone Home Meeting 02|Zagreus|Giorno per giorno? Come fai a capire che è giorno, quaggiù, madre?
PersephoneHomeMeeting02|Persephone Home Meeting 02|Persephone|Stavo solo tirando a indovinare, ora che mi ci fai pensare. In ogni caso, perdonami se non mi vedi ancora contribuire a tutte le faccende di casa, d'accordo?
PersephoneHomeMeeting03|Persephone Home Meeting 03|Zagreus|Insomma, madre, tutti i melograni che crescono quaggiù... sono opera tua?
PersephoneHomeMeeting03|Persephone Home Meeting 03|Persephone|Non sono molti gli alberi da frutto adatti a questo ambiente, figliolo. I melograni, invece, ci vanno a nozze! Forse perché i loro semi sono così simili alle gemme che tuo padre ama tanto. O forse perché non gli serve molta acqua.
PersephoneHomeMeeting03|Persephone Home Meeting 03|Zagreus|...Alberi da frutto, eh? Ci passo accanto da quando sono nato, ma non ci ho mai riflettuto più di tanto. Esistono molti altri tipi di albero da frutto, in superficie?
PersephoneHomeMeeting03|Persephone Home Meeting 03|Persephone|Be'... un certo numero, direi. Ma i melograni sono i miei preferiti.
PersephoneHomeMeeting04|Persephone Home Meeting 04|Zagreus|Questo giardino non è esattamente all'altezza di quello che curavi in superficie, eh, madre?
PersephoneHomeMeeting04|Persephone Home Meeting 04|Persephone|Al contrario, Zagreus! Ha un suo fascino particolare, come ogni giardino. Sono molto colpita dal fatto che non sia andato del tutto in malora, in mia assenza.
PersephoneHomeMeeting04|Persephone Home Meeting 04|Zagreus|A me era del tutto proibito l'accesso. Ma suppongo che papà abbia fatto del proprio meglio per prendersene cura.
PersephoneHomeMeeting04|Persephone Home Meeting 04|Persephone|Ha fatto un ottimo lavoro... tranne riguardo al proibirti di entrare. Prendiamocene cura tutti insieme d'ora in poi, d'accordo?
PersephoneHomeMeeting05|Persephone Home Meeting 05|Zagreus|Sai, quel ritratto nelle stanze di mio... cioè, nelle *vostre *stanze è venuto proprio bene, non trovi? Abbiamo ombre molto talentuose, da queste parti.
PersephoneHomeMeeting05|Persephone Home Meeting 05|Persephone|*Oh*, lo adoro! Ho provato a persuadere tuo padre ad appenderlo in salone, ma è troppo timido per certe cose. Ma non mi dispiace dove sta adesso... è un promemoria per noi, ogni giorno e ogni notte.
PersephoneHomeMeeting06|Persephone Home Meeting 06|Persephone|Questo giardino potrà non essere vario come quelli in superficie... ma sta venendo su parecchio bene, mi sento di dire!
PersephoneHomeMeeting07|Persephone Home Meeting 07|Persephone|Mi piace come hai riarredato, Zagreus! La Dimora è più bella che mai, grazie a te.
PersephoneRunCleared01|Persephone Run Cleared 01|Persephone|Sei riuscito a raggiungere la mia casetta in superficie, Zagreus? Spero che i miei cespugli di lavanda reggano anche in mia assenza.
PersephoneRunCleared01|Persephone Run Cleared 01|Zagreus|Io, *ehm*... non sono riuscito ad arrivarci, madre. Temo che... senza la tua presenza in superficie, mi sia impossibile resistere molto a lungo, lassù.
PersephoneRunCleared01|Persephone Run Cleared 01|Persephone|*Ah*, come temevo. Be', non disperare: sui miei germogli agisce un sortilegio che dovrebbe mantenerli rigogliosi anche senza cure. La tua unica responsabilità ora è evadere da qui. Continua così!
PersephoneAboutHades01|Persephone About Hades 01|Persephone|Ascolta, Zagreus... a volte temo che tu... possa odiarlo. Tuo padre, intendo. A prescindere dalle sue intenzioni... mi sembra di capire che ti abbia reso la vita assai difficile. Tutta la sua paura e ira repressa... fosti tu a pagarne il prezzo.
PersephoneAboutHades01|Persephone About Hades 01|Zagreus|Se lo odio...? Madre, non credo di provare odio per nessuno. Tutte quelle storie su come lui e gli altri dèi fecero a pezzi i propri genitori... io non nutro sentimenti simili. Risentimento, questo sì. E... non so se smetterò mai di nutrirne, verso di lui.
PersephoneAboutHades01|Persephone About Hades 01|Persephone|Ti capisco. E credo che quando Ade ha detto di non aspettarsi il tuo perdono, lo abbia fatto perché capisce anche lui. Malgrado tutti i suoi difetti, gli sono grata di non averti insegnato a odiare. Per il tuo stesso bene, se non per il suo.
PersephoneAboutHades02|Persephone About Hades 02|Persephone|Perciò, Zagreus: come procede fra te e tuo padre, di recente? So che voi due avete ancora molto su cui lavorare. Specialmente lui.
PersephoneAboutHades02|Persephone About Hades 02|Zagreus|Be'... va abbastanza bene, credo. Lui è testardo come al solito, ma se non altro ci capiamo un po' meglio, adesso. Anche se si comporta come se nulla fosse cambiato, quando sono al lavoro là fuori.
PersephoneAboutHades02|Persephone About Hades 02|Persephone|Dice che è per spingerti a dare il meglio ogni volta. Tutto questo è un bel cambiamento anche per lui, sai? Non che ciò giustifichi il modo in cui ti trattò in passato. A te... sta bene, vederci insieme?
PersephoneAboutHades03|Persephone About Hades 03|Zagreus|*Ehm*, perciò, come vanno le cose fra te e papà...? Tutto bene, finora?
PersephoneAboutHades03|Persephone About Hades 03|Persephone|Sì, tutto bene, Zagreus. Io vengo dall'Olimpo... non ho mai visto un rapporto che non fosse complicato. Ma con tuo padre... a dispetto delle nostre differenze d'interessi e atteggiamento... in fondo in fondo, ci capiamo a meraviglia.
PersephoneAboutHades03|Persephone About Hades 03|Zagreus|E... che cos'è che capite, esattamente? Se posso chiedere.
PersephoneAboutHades03|Persephone About Hades 03|Persephone|Che siamo tutto ciò che abbiamo. E che ci amiamo. Qualunque cosa accada.
PersephoneAboutHades03|Persephone About Hades 03|Zagreus|Aspetta, non è che... non starete pensando di avere altri figli, vero...?
PersephoneAboutNyx01|Persephone About Nyx 01|Persephone|Nyx è davvero una presenza rassicurante, vero? Mi verrebbe da dire che non sia cambiata affatto dal giorno della tua nascita, ma... so che deve averne passate tante.
PersephoneAboutNyx01|Persephone About Nyx 01|Zagreus|Se l'è sempre cavata, e alla grande, anche. Le ho sempre visto fare qualunque cosa con facilità e grazia. Perfino quando le ho chiesto di te non si è scomposta. Anche se non avevo capito quanto foste in confidenza.
PersephoneAboutNyx01|Persephone About Nyx 01|Persephone|Be', tuo padre non è sempre incline alla conversazione, e Nyx... fu la prima divinità ctonia che io abbia mai incontrato. Penso le fece piacere avere un'altra donna qui alla Dimora.
PersephoneAboutNyx02|Persephone About Nyx 02|Persephone|Zagreus... come me la sto cavando, come madre? Sii sincero. Nyx mi ha detto molto su com'è stato crescerti. I cibi che detestavi e quelli che adoravi, i tuoi talenti naturali, le tue amicizie... sa proprio tutto! A volte mi chiedo... come potrò mai competere?
PersephoneAboutNyx02|Persephone About Nyx 02|Zagreus|Mamma, stai andando alla grande, dico davvero. E sono certo che tu sappia che tu e Nyx non siete in competizione: sono solo abbastanza fortunato da avere due ottime madri, anziché una sola! O nessuna.
PersephoneAboutNyx02|Persephone About Nyx 02|Persephone|Grazie, figlio mio. So che non ci sono stata per gli anni più difficili, ma... sono qui, ora. E quando, inevitabilmente, finirò per ferire senza volerlo i tuoi sentimenti, ti prego di dirmelo, d'accordo?
PersephoneAboutCharon01|Persephone About Charon 01|Zagreus|Madre, una cosa che mi stavo chiedendo è... come hai fatto a chiamare Caronte alla tua residenza in superficie? Specialmente visto che non sei, be'... morta.
PersephoneAboutCharon01|Persephone About Charon 01|Persephone|*Oh*. Ecco... mi diede il suo biglietto da visita, dopo avermi gentilmente aiutato a uscire di qui la prima volta. Su richiesta di Nyx, senza dubbio. Non pensavo che l'avrei usato, ma... lo tenni comunque, per sicurezza.
PersephoneBackstory01|Persephone Backstory 01|Zagreus|Madre, scusa la domanda, ma... tua madre ti chiamava con un altro nome, dico bene?
PersephoneBackstory01|Persephone Backstory 01|Persephone|*Ah*, non ricordarmelo. Immagina se io ti chiamassi *Zagolino*, o qualcosa del genere: ecco, a me faceva quell'effetto. Preferisco di gran lunga il nome che mi diede mio padre.
PersephoneBackstory01|Persephone Backstory 01|Zagreus|Il tuo padre mortale, giusto...? E così fu lui a chiamarti Persefone. Che tipo era?
PersephoneBackstory01|Persephone Backstory 01|Persephone|Era un tipo gentile. E divertente! La sua piccola portatrice di distruzione, così mi chiamava. E aveva ragione, ero una vera peste. Ma poi morì, quand'ero ancora molto piccola. Mia madre non ne fece più parola.
PersephoneBackstory01|Persephone Backstory 01|Zagreus|Demetra me ne ha parlato di sfuggita. Mi è parso... non so, ho avuto l'impressione che non rimpianga quel che c'è stato tra loro. Credo sia solo triste per com'è andata a finire.
PersephoneBackstory01|Persephone Backstory 01|Persephone|Suppongo sia così. Per un po', credetti che avrei condiviso il fato di mio padre. Che sarei invecchiata, e morta. Ma col passare del tempo, capii di essere più simile a mia madre. I mortali non hanno vita facile, né lunga, ma... ciò li spinge a vivere più a fondo, credo.
PersephoneAboutEternalWinter01|Persephone About Eternal Winter 01|Zagreus|Madre, sai per caso da quant'è che continua a nevicare, in superficie? Ho idea che Demetra... o dovrei chiamarla \"nonna\"? Be', quel che intendo dire è che fa sempre un gran freddo, quando sbuco lassù.
PersephoneAboutEternalWinter01|Persephone About Eternal Winter 01|Persephone|Come temevo... a lungo mi sono detta che la neve intorno alla mia casa fosse dovuta al clima, ma... sembra che mia madre abbia preso la mia assenza peggio del previsto. Oh, che cosa ho fatto? Tutte quelle povere persone.
PersephoneAboutEternalWinter01|Persephone About Eternal Winter 01|Zagreus|Non è colpa tua. Non potevi saperlo. E possiamo aggiustare tutto, comunque, dico bene?
PersephoneAboutNyxChaosReunionQuest01|Persephone About Nyx Chaos Reunion Quest 01|Persephone|Nyx mi ha detto che l'hai aiutata a ricongiungersi col suo progenitore... dopo lungo, lunghissimo tempo. È stato un gran bel gesto da parte tua. Lei non chiede mai nulla, ma tutti noi le dobbiamo molto, vero?
PersephoneAboutNyxChaosReunionQuest01|Persephone About Nyx Chaos Reunion Quest 01|Zagreus|Lo penso anch'io. Se non ci fosse lei... non riesco neanche a immaginarlo. Nyx ti aveva mai parlato di Caos, prima che io nascessi?
PersephoneAboutNyxChaosReunionQuest01|Persephone About Nyx Chaos Reunion Quest 01|Persephone|No, non mi pare. Nyx è molto riservata quando si tratta di questioni personali... ma ha sentimenti e desideri come chiunque altro. Be', più o meno. Quel che intendo dire è... so che quanto hai fatto significa molto, per lei.
PersephoneAboutMyrmidonReunionQuest01|Persephone About Myrmidon Reunion Quest 01|Persephone|A quanto pare, gli accordi fra Achille e tuo padre erano alquanto complicati. Mi sembra di capire che tu ne abbia rivisto i termini, dandogli finalmente modo di far visita all'Elisio. Ben fatto.
PersephoneAboutSingersReunionQuest01|Persephone About Singers Reunion Quest 01|Persephone|E così, Orfeo è finalmente riuscito a ricongiungersi a Euridice, grazie a te? *Ah*, che gioia! Il patto stipulato da tuo padre con lui fu assai severo. Benché pretendesse davvero molto, a voler riportare un'anima mortale alla terra dei vivi...
PersephoneAboutSingersReunionQuest01|Persephone About Singers Reunion Quest 01|Zagreus|Sarebbe davvero possibile per mio padre restituire la vita a un mortale, se lo volesse? Semplicemente lasciandone fuggire l'ombra da quaggiù?
PersephoneAboutSingersReunionQuest01|Persephone About Singers Reunion Quest 01|Persephone|Oh, non ne ho idea. Penso di no? Ma fummo entrambi così commossi dal canto e dalle suppliche di Orfeo che, be'... credo che tuo padre fu mosso a compassione.
PersephoneAboutSingersReunionQuest01|Persephone About Singers Reunion Quest 01|Zagreus|Aspetta, che vorresti dire con \"entrambi\"? C'eri anche tu, quando Orfeo provò a portarsi via Euridice?
PersephoneAboutSingersReunionQuest01|Persephone About Singers Reunion Quest 01|Persephone|Sì, c'ero. Tuo padre sapeva che adoravo la loro musica. Figurati la mia sorpresa quando l'ho trovato qui come nostro musico di corte!
PersephoneAboutThanatosRelationship01|Persephone About Thanatos Relationship 01|Persephone|Thanatos mi è sempre piaciuto, sai? È un ragazzo così a modo! Mi fa piacere vedere che siete diventati tanto intimi. Va tutto bene, tra voi due?
PersephoneAboutDusaRelationship01|Persephone About Dusa Relationship 01|Persephone|Quella Dusa è davvero un toccasana per il morale di questo posto, vero, Zagreus? A volte vi vedo chiacchierare e mi si scalda il cuore.
PersephoneAboutDusaFiring01|Persephone About Dusa Firing 01|Persephone|Zagreus, so che sei turbato da quanto è accaduto tra Nyx e Dusa. Prima che tu me lo chieda... intendo rispettare l'autonomia e l'autorità di Nyx, in questo caso. D'accordo?
PersephoneAboutDusaFiring02|Persephone About Dusa Firing 02|Persephone|Dusa è di nuovo tra noi, vedo. Mi fido di Nyx e del suo giudizio, ma confesso di essere molto lieta di vedere che le ha concesso un'altra occasione.
PersephoneAboutOlympianReunionQuest01|Persephone About Olympian Reunion Quest 01|Persephone|Dunque: abbiamo la faccenda con l'Olimpo da risolvere. Non sanno che mi trovo qui, a parte Zeus, e forse Atena. Credono che tu sia figlio di Nyx anziché mio, e che il tuo scopo sia raggiungerli sul loro picco di montagna.
PersephoneAboutOlympianReunionQuest01|Persephone About Olympian Reunion Quest 01|Zagreus|Che gran macello. Che facciamo? Gli dèi mi sono stati di grande aiuto, per la maggior parte. Non mi sembra giusto continuare a ingannarli. Ancora adesso mi aiutano a evadere!
PersephoneAboutOlympianReunionQuest01|Persephone About Olympian Reunion Quest 01|Persephone|Che facciamo? Facciamo pace, ecco cosa. E gli diciamo tutta la verità, o almeno tutta quella che potranno tollerare. La diplomazia non è il punto forte di tuo padre, ma... avrò bisogno che facciate esattamente quello che vi dico. Siamo intesi?
PersephoneAboutOlympianReunionQuest01|Persephone About Olympian Reunion Quest 01|Zagreus|Sì, madre. Perciò... che intendi fare, e che ruolo hai in mente, per me?
PersephoneAboutOlympianReunionQuest01|Persephone About Olympian Reunion Quest 01|Persephone|Li inviteremo tutti a un bel raduno di famiglia! Quaggiù. E tu consegnerai personalmente ogni invito, Zagreus.
PersephoneAboutOlympianReunionQuest01|Persephone About Olympian Reunion Quest 01|Zagreus|Madre... fai sul serio? Pensi che una festa, e il semplice fatto di rivederti dopo tutto questo tempo, basteranno a fargli accettare tutto questo?
PersephoneAboutOlympianReunionQuest01|Persephone About Olympian Reunion Quest 01|Persephone|Non penso che accetteranno proprio tutto, ma... io e Ade siamo pronti a dir loro quel che vogliono sentirsi dire. Non preoccuparti, sarò soprattutto io a parlare.
PersephoneAboutOlympianReunionQuest01|Persephone About Olympian Reunion Quest 01|Zagreus|E che cosa gli dirai?
PersephoneAboutOlympianReunionQuest01|Persephone About Olympian Reunion Quest 01|Persephone|Oh, sai... di come ci incontrammo, innamorammo, fuggimmo insieme. Di come avemmo un figlio, il quale, una volta cresciuto, cercò con ogni mezzo di ricongiungersi ai propri familiari, contro il volere del suo arcigno padre...
PersephoneAboutOlympianReunionQuest01|Persephone About Olympian Reunion Quest 01|Zagreus|Queste... queste sono tutte cose vere. Prese singolarmente, almeno.
PersephoneAboutOlympianReunionQuest01|Persephone About Olympian Reunion Quest 01|Persephone|...Fortunatamente, il nostro devoto e amato figlio ci persuase infine a svelare al mondo la nostra clandestina relazione, e a compiere uno sforzo per riunirci alla nostra grande famiglia.
PersephoneAboutOlympianReunionQuest01|Persephone About Olympian Reunion Quest 01|Zagreus|Tua madre non sarà contenta del fatto che tu te ne sia andata.
PersephoneAboutOlympianReunionQuest01|Persephone About Olympian Reunion Quest 01|Persephone|Penserò io a lei. Magari andrò a trovarla di tanto in tanto, se sarà necessario. Ma tornerò, ogni volta. Non ho scelta! Sapevi che se mangi i semi di una melagrana dell'Oltretomba, non puoi andar via per tanti mesi all'anno quanti sono i semi che hai mangiato?
PersephoneAboutOlympianReunionQuest01|Persephone About Olympian Reunion Quest 01|Zagreus|Cosa? No, non me l'avevano mai detto.
PersephoneAboutOlympianReunionQuest01|Persephone About Olympian Reunion Quest 01|Persephone|E nemmeno a loro, scommetto.
PersephoneAboutOlympianReunionQuest01|Persephone About Olympian Reunion Quest 01|Zagreus|E questa riunione di famiglia che hai in mente, quando dovrebbe avere luogo?
PersephoneAboutOlympianReunionQuest01|Persephone About Olympian Reunion Quest 01|Persephone|Non appena li avrai invitati tutti, spero. Va', ora. E fidati di me, d'accordo? Abbiamo molto da imparare riguardo alla fiducia, credo.
PersephoneAboutOlympianReunionQuest02|Persephone About Olympian Reunion Quest 02|Persephone|Come va con quegli inviti, Zagreus? I nostri parenti sull'Olimpo si sono mostrati inclini ad accettare?
PersephoneAboutOlympianReunionQuest02|Persephone About Olympian Reunion Quest 02|Zagreus|Più che inclini, madre: abbiamo la loro totale attenzione. Non riesco a credere che tu abbia realizzato gli inviti in modo tale che solo mettendoli tutti insieme si potesse capire di che si tratta!
PersephoneAboutOlympianReunionQuest02|Persephone About Olympian Reunion Quest 02|Persephone|Un po' di collaborazione mi sembrava appropriata. La nostra è una grande famiglia, Zagreus: è ora che inizi a comportarsi come tale, no? Continua così, ora. E grazie per l'aiuto.
PersephoneAboutOlympianReunionQuest03|Persephone About Olympian Reunion Quest 03|Zagreus|Madre, questa riunione di famiglia che stai pianificando... riguarda i parenti d'ogni ordine e grado? Perché mi stavo chiedendo se potessi invitare un lontano antenato, sai... Caos.
PersephoneAboutOlympianReunionQuest03|Persephone About Olympian Reunion Quest 03|Persephone|Il genitore di Nyx... siete in contatto, dunque? Be', se ti sembra la cosa giusta da fare, mi fido del tuo giudizio. Riunire tutta la famiglia è esattamente quel che vogliamo, dopotutto.
PersephoneAboutOlympianReunionQuest03|Persephone About Olympian Reunion Quest 03|Zagreus|Grazie. Dubito che Caos riuscirà a venire, ma so che apprezzerà comunque il pensiero.
OlympianReunionQuestComplete|Olympian Reunion Quest Complete|Zagreus|È fatta, madre! E... padre. Gli inviti, li ho dati di persona a tutti gli dèi con cui sono stato in contatto. Che si fa, ora?
OlympianReunionQuestComplete|Olympian Reunion Quest Complete|Persephone|Eccellente, Zagreus! Fagli i complimenti, Ade! Ha fatto un buon lavoro.
OlympianReunionQuestComplete|Olympian Reunion Quest Complete|Hades|*Grr. *Persefone, che ne sai che abbia adempiuto alla tua richiesta in modo per te soddisfacente?
OlympianReunionQuestComplete|Olympian Reunion Quest Complete|Persephone|Si chiama \"fiducia\", Ade. Oppure \"fede\"? Una vale l'altra. Dovresti provarle anche tu, un giorno di questi! Ti farà bene. Quanto a ciò che resta da fare, be'... abbiamo un banchetto coi fiocchi da preparare!
OlympianReunionQuestComplete|Olympian Reunion Quest Complete|Hades|Questa Dimora non è un luogo adatto a ospiti del genere! Dioniso, da solo, farà scempio dell'intero salone! E che dire di... *urgh*... dovrò \"fidarmi\", immagino.
OlympianReunionQuestComplete|Olympian Reunion Quest Complete|Persephone|Ecco, bravo! E ora... abbiamo un mucchio di lavoro da sbrigare, perciò che ne dite di chiamare a raccolta il personale, spiegar loro ogni cosa, e distribuire i compiti? D'accordo?
OlympianReunionQuestComplete|Olympian Reunion Quest Complete|Hades|D'accordo...
OlympianReunionQuestComplete|Olympian Reunion Quest Complete|Zagreus|D'accordo.
OlympianReunionQuestComplete|Olympian Reunion Quest Complete|Persephone|D'accordo!
OlympianReunionQuestComplete|Olympian Reunion Quest Complete|Persephone|...*Fiuu*! Direi che è andata meglio di quanto sarebbe stato lecito aspettarsi! E anche ripulire tutto non è stato così terribile. Per la maggior parte.
OlympianReunionQuestComplete|Olympian Reunion Quest Complete|Zagreus|Fortuna che zio Zeus ha capito tutto al volo e ci ha retto il gioco. Però, questa storia che hai imbastito... ricordo quanto mi ferì, scoprire che papà mi aveva mentito sul tuo conto. Ora siamo noi a mentire a loro. E se lo scoprissero? E anche in caso contrario... non mi piace.
OlympianReunionQuestComplete|Olympian Reunion Quest Complete|Persephone|Zagreus... potrò non essere un'esperta in materia, ma... una cosa la so, riguardo alla famiglia. La nostra, almeno. Vedi... il modo in cui parliamo gli uni agli altri è più importante delle parole che usiamo. Credo che, nel profondo, anche tutti loro ne siano consapevoli.
OlympianReunionQuestComplete|Olympian Reunion Quest Complete|Zagreus|Mi stai dicendo che sapevano tutti che non eri del tutto sincera, ma hanno comunque accettato la cosa? In effetti, la storia delle melagrane in particolare era piuttosto inverosimile.
OlympianReunionQuestComplete|Olympian Reunion Quest Complete|Persephone|Tutti i membri della nostra famiglia desiderano la pace. A parte Ares, benché anche lui ami i conflitti a debita distanza. Quella storia... non è proprio un inganno. È più un compromesso. Un modo per lasciarsi alle spalle il passato, e ricominciare. Senza rancori.
OlympianReunionQuestComplete|Olympian Reunion Quest Complete|Zagreus|E tu davvero non serbi più rancore? Riguardo a mio padre? O riguardo a Demetra?
OlympianReunionQuestComplete|Olympian Reunion Quest Complete|Persephone|Be', vediamo. Il mio rancore è nulla in confronto alla gioia di riavere mio figlio. Tuo padre non avrebbe mai immaginato che la nostra relazione potesse essere resa pubblica. E mia madre... è semplicemente felice che io sia viva.
OlympianReunionQuestComplete|Olympian Reunion Quest Complete|Zagreus|E zio Zeus è felice che le cose non abbiano preso una brutta piega per *lui*. Ho l'impressione che sia un tipo un po' impulsivo, e che si preoccupi delle conseguenze solo in seguito.
OlympianReunionQuestComplete|Olympian Reunion Quest Complete|Persephone|Che posso dire, Zagreus? È la nostra famiglia. Me l'hai detto tu stesso: siamo tutti legati gli uni agli altri. Il fatto che riusciamo a volerci un po' di bene, nonostante tutto... è un miracolo e una benedizione, credo.
OlympianReunionQuestComplete|Olympian Reunion Quest Complete|Zagreus|Sì. Capisco ciò che intendi. Grazie, madre. Credo che presto mi rimetterò in viaggio. Ti rivedrò al mio ritorno?
PersephoneLeavesToOlympus01|Persephone Leaves To Olympus 01|Zagreus|Devo proprio dirtelo, madre: piano diabolico, convincere mio padre a lasciare che qualcuno si divertisse un po', da queste parti.
PersephoneLeavesToOlympus01|Persephone Leaves To Olympus 01|Persephone|*Ahah*, be', sono lieta che abbia funzionato! Ma è successa una cosa di cui dovrei parlarti, figlio mio. Dato che non abbiamo segreti, tra noi due. Non... non è una cosa facile, per me, da dire.
PersephoneLeavesToOlympus01|Persephone Leaves To Olympus 01|Zagreus|Riguarda Demetra, vero? Avete parlato tra voi per metà della serata. Ti ha detto che ti rivuole con sé, non è così? Che sarai sempre la sua bambina, o qualcosa di simile?
PersephoneLeavesToOlympus01|Persephone Leaves To Olympus 01|Persephone|Sì... qualcosa di simile. Sei molto acuto, Zagreus, te l'ho mai detto? Ma... sì. Mia madre era alquanto combattuta. Non sapeva se abbracciarmi o ammazzarmi, o entrambe le cose. E sì, mi ha chiesto di tornare a casa... e alle mie responsabilità.
PersephoneLeavesToOlympus01|Persephone Leaves To Olympus 01|Zagreus|Perciò... te ne andrai...? No, madre, non puoi andartene. Sei appena tornata!
PersephoneLeavesToOlympus01|Persephone Leaves To Olympus 01|Persephone|Oh, non è così tragico. Solo... se vogliamo preservare la pace quaggiù, devo trascorrere un po' di tempo lassù. Solo ogni tanto! Ma tornerò ogni volta, e presto, anche. L'ho promesso ad Ade, e lo prometto a te.
PersephoneLeavesToOlympus01|Persephone Leaves To Olympus 01|Zagreus|In tal caso... quando pensi di andare?
PersephoneLeavesToOlympus01|Persephone Leaves To Olympus 01|Persephone|Presto, Zagreus. Forse sarò già partita, quando farai ritorno qui.
PersephoneLeavesToOlympus01|Persephone Leaves To Olympus 01|Zagreus|Immagino di non... poter venire con te, dico bene?
PersephoneLeavesToOlympus01|Persephone Leaves To Olympus 01|Persephone|*Tsk*, lo sai che la superficie non ti fa bene! E poi, tu servi quaggiù. Ma se proprio ci tieni a vedere l'Olimpo coi tuoi occhi... un giorno, chissà? Magari riusciremo a inventarci un modo.
PersephoneLeavesToOlympus01|Persephone Leaves To Olympus 01|Zagreus|Mi mancherai, madre.
PersephoneReturnsFromOlympus01|Persephone Returns From Olympus 01|Zagreus|Bentornata a casa, madre! Com'è andato il viaggio? Tutto bene fra te e Demetra? Cioè... la nonna? Mi fa ancora strano pensare a lei in questi termini.
PersephoneReturnsFromOlympus01|Persephone Returns From Olympus 01|Persephone|Sai, è buffo... penso abbia provato una tal gioia nel rivedermi, che forse qualcosa in lei è finalmente cambiato. L'ho sempre creduta così inflessibile. Ma mi ha chiesto se davvero venni quaggiù per mia scelta, e la risposta pare averla placata.
PersephoneReturnsFromOlympus01|Persephone Returns From Olympus 01|Zagreus|Ah, è un bel sollievo. La nonna può essere un po' emotiva, a volte, ma... è stata generosa con me, e di grande aiuto. Pensi che ci andrà più piano con questa cosa dell'inverno perenne, ora che ti sa al sicuro?
PersephoneReturnsFromOlympus01|Persephone Returns From Olympus 01|Persephone|Gliel'ho chiesto, e... sembra di sì. La superficie conoscerà di nuovo il calore, almeno per un po'. Con cadenza ben precisa, conoscendola. E forse non in prossimità del nostro regno. Potrà anche perdonare, ma non dimenticare.
PersephoneWithHades01|Duo - Persephone and Hades (1)|Persephone|...*Oh*, suvvia, Ade! I mortali sono molto più resistenti di così! Che cosa credi, che si presenteranno tutti alla tua porta in un colpo solo? C'è la nostra famiglia a vegliare su di loro.
PersephoneWithHades01|Duo - Persephone and Hades (1)|Hades|È proprio questo, ciò che temo. Credi davvero che i miei fratelli e gli altri si prendano altrettanta cura di loro finché sono in vita, di quanta ne abbiamo noi per le loro anime?
PersephoneWithHades01|Duo - Persephone and Hades (1)|Persephone|È vero che noi dobbiamo badare a loro in eterno, mentre l'Olimpo lo fa solo per breve tempo. Ma i nostri parenti sono sempre vigili, dal loro picco di montagna! E se per caso si distraggono, di tanto in tanto... i mortali sanno badare a sé stessi, credimi.
PersephoneWithHades01|Duo - Persephone and Hades (1)|Hades|Ma non sono mai soddisfatti! Sempre a implorarci di dargli qualcosa in più.
PersephoneWithHades01|Duo - Persephone and Hades (1)|Persephone|Gli *piacciamo*, Ade! Cantano le nostre lodi, si scambiano aneddoti sul nostro conto. Che ti aspettavi? Preferiresti forse che ci dimenticassero del tutto?
PersephoneWithHades01|Duo - Persephone and Hades (1)|Hades|...No. No, suppongo di no. Ma hanno *bisogno *di noi!
PersephoneWithHades02|Duo - Persephone and Hades (2)|Hades|...E riguardo alle lamentele dall'Elisio? Avevano richiesto che i prati fossero perfettamente curati per i loro tornei d'atletica.
PersephoneWithHades02|Duo - Persephone and Hades (2)|Persephone|Tutto già risolto. Temo invece che l'inondazione dell'Asfodelo, *mm*, non sia qualcosa che potremo gestire in tempi brevi. Per fortuna, sembra che i residenti ci stiano già facendo l'abitudine.
PersephoneWithHades02|Duo - Persephone and Hades (2)|Hades|Di certo abbiamo ricevuto meno reclami, di recente. E riguardo alla questione Satiri, invece? Quei maledetti si danno ancora alla pazza gioia, lassù.
PersephoneWithHades02|Duo - Persephone and Hades (2)|Persephone|Be', se non altro la situazione sembra circoscritta ai livelli superiori. E Zagreus contribuisce a tenerli a bada, dico bene?
PersephoneWithHades03|Duo - Persephone and Hades (3)|Hades|...Be', a ogni modo... se dovessero darti noia, fammelo sapere, e le farò sparire in men che non si dica.
PersephoneWithHades03|Duo - Persephone and Hades (3)|Persephone|Suvvia, Ade... queste ombre ne hanno già passate abbastanza! Non mi infastidiscono per nulla. Dopo essere rimasta sola tutto questo tempo, accolgo volentieri un po' di compagnia.
PersephoneWithHades03|Duo - Persephone and Hades (3)|Hades|Sei certa che tutte le tue necessità siano state soddisfatte? Perché se c'è altro di cui hai bisogno...
PersephoneWithHades03|Duo - Persephone and Hades (3)|Persephone|*Bisogno*? Guardati intorno, Ade. Guarda *me*! Ho tutto ciò che si può desiderare, e anche tu! Cerca di non stare sempre a preoccuparti. E sii paziente con tuo figlio. Non chiedo altro.
PersephoneWithHades03|Duo - Persephone and Hades (3)|Hades|Persefone, non posso prometterti una cosa simile. Le cose di cui parli... non sono il mio forte. E poi, ho una reputazione a cui pensare! *Dio dei morti*! Se i dannati non mi temono, o *te*, se è per questo... dove andremo a finire?
PersephoneWithHades03|Duo - Persephone and Hades (3)|Persephone|Non sarò certo io a dirti come districarti tra lavoro, matrimonio e le tue responsabilità di genitore. Dubito vi sia qualcuno, sull'Olimpo o altrove, che sappia come fare. Cerchiamo solo di fare del nostro meglio.
PersephoneWithHades04|Duo - Persephone and Hades (4)|Hades|...A volte, io... ancora non riesco a credere che tu sia qui. Di nuovo con noi. La tua radiosità, in mezzo a queste tenebre... deve mancarti, la vista della costa.
PersephoneWithHades04|Duo - Persephone and Hades (4)|Persephone|La costa non era affatto male, Ade. Ma la perfezione non esiste, dico bene? Non importa quanto la si cerchi. Sebbene... da queste parti ci andiamo assai vicini, di tanto in tanto.
PersephoneWithHades04|Duo - Persephone and Hades (4)|Hades|Ti ci è voluto poco a riambientarti, rispetto a come fu ai tempi del tuo arrivo qui. Non cessi mai di sorprendermi. Io fui costretto a scendere quaggiù. Non avrei mai pensato che qualcuno potesse venirci di propria iniziativa.
PersephoneWithHades04|Duo - Persephone and Hades (4)|Persephone|Il cuore può indurci alle scelte più inattese, non ti pare?
PersephoneWithNyx01|Duo - Persephone and Nyx (1)|Persephone|...Perciò, se posso fare qualsiasi cosa per te, Nyx, non hai che da chiedere, d'accordo? Intendo fare la mia parte.
PersephoneWithNyx01|Duo - Persephone and Nyx (1)|Nyx|I tuoi servigi sono apprezzati come sempre. Prenditi tutto il tempo che ti serve per sentirti di nuovo a casa. Risponderò a qualsiasi quesito tu dovessi avere.
PersephoneWithNyx01|Duo - Persephone and Nyx (1)|Persephone|Grazie, amica mia. Devo proprio dirtelo... è bello essere tornata.
PersephoneWithNyx02|Duo - Persephone and Nyx (2)|Persephone|...Non so come potrò mai ripagarti. Per averlo cresciuto. Per *tutto*. Dopo la mia partenza... a parte il vecchio Cerbero, tu sei quella che mi è mancata più di chiunque altro.
PersephoneWithNyx02|Duo - Persephone and Nyx (2)|Nyx|Ricordo d'aver provato sentimenti simili, a suo tempo. Tuttavia, non devi affatto ringraziarmi a questo modo. Tu sei la regina, finalmente tornata sana e salva al tuo reame. Io feci solo ciò che chiunque avrebbe fatto, al posto mio.
PersephoneWithNyx02|Duo - Persephone and Nyx (2)|Persephone|Chiunque avrebbe accudito con amore il figlio che avevo abbandonato, proteggendo al contempo il mio segreto, e infine architettando un piano raffinato per farci incontrare, così che potessi tornare qui per godermi un po' di Nettare con lui nella sala comune?
PersephoneWithCerberus01|Duo - Persephone and Cerberus (1)|Persephone|Oh, Cerbero! Sono sicura che è soprattutto merito tuo se questa Dimora è ancora in piedi, non ho ragione? Ti è piaciuto lo spuntino che ti ho portato dalla superficie?
PersephoneWithCerberus01|Duo - Persephone and Cerberus (1)|Storyteller|*Satollo delle delizie della superficie, il mastino infernale rivolge alla regina una risposta convintamente affermativa.*
PersephoneWithCerberus01|Duo - Persephone and Cerberus (1)|Persephone|Ci avrei scommesso. Neanche si direbbe nemmeno che non sia carne vera, eh? Vedrò di coltivarne il più possibile.
PersephoneWithCerberus02|Duo - Persephone and Cerberus (2)|Persephone|Sei proprio un bravo cagnolone, vero, Cerbero? Sì che lo sei! Hai fatto la guardia qui mentre non c'ero, e hai anche lasciato che il mio bimbo mi venisse a trovare!
PersephoneWithCerberus02|Duo - Persephone and Cerberus (2)|Storyteller|*Il vigile e terrificante Cerbero accetta di buon grado le lusinghe.*
PersephoneChat01|Persephone Chat 01|Persephone|Scusami, Zagreus, ma ho faccende importanti da sbrigare.
PersephoneChat02|Persephone Chat 02|Persephone|Fammi sapere se posso dare una mano con qualcosa, intesi?
PersephoneChat03|Persephone Chat 03|Persephone|Tuo padre è più fiero di te di quanto tu creda.
PersephoneChat04|Persephone Chat 04|Persephone|Va' e rendici fieri, figlio mio.
PersephoneChat05|Persephone Chat 05|Persephone|Sempre impegnato a tener sicuro il reame, dico bene?
PersephoneChat06|Persephone Chat 06|Persephone|È sempre bello scambiare due chiacchiere con te.
PersephoneChat07|Persephone Chat 07|Persephone|La Dimora mi sembra molto in ordine, di recente.
PersephoneChat08|Persephone Chat 08|Persephone|Spero che il tuo ultimo incarico sia andato bene.
PersephoneChat09|Persephone Chat 09|Persephone|Ricorda di fare una pausa, di quando in quando!
PersephoneChat10|Persephone Chat 10|Persephone|Ti ho mai detto che sei il miglior figlio che una madre abbia mai avuto?
PersephoneChat11|Persephone Chat 11|Persephone|Spero che la mia casetta sulla costa si regga in piedi anche senza di me!
PersephoneChat12|Persephone Chat 12|Persephone|Dai uno sguardo al mio giardino in superficie, quando ne hai l'occasione.
PersephoneChat13|Persephone Chat 13|Persephone|Questo giardino mi pare ben tenuto, al momento.
PersephoneChat14|Persephone Chat 14|Persephone|Non lasciare che tuo padre ti dia troppo sui nervi, d'accordo?
PersephoneChat15|Persephone Chat 15|Persephone|Mi sembri sempre in grande forma, Zagreus.
PersephoneChat16|Persephone Chat 16|Persephone|La prossima volta che vi incontrate là fuori mostra a tuo padre chi comanda, d'accordo?
PersephoneChat17|Persephone Chat 17|Persephone|Questi melograni si sono mantenuti molto bene, nonostante gli anni.
PersephoneChat18|Persephone Chat 18|Persephone|Me lo farai sapere se c'è qualcosa che posso fare per te, giusto?
PersephoneLeavingChat01|Persephone Leaving Chat 01|Persephone|È di nuovo ora di salutarci, figlio mio. L'Olimpo mi chiama, ma tornerò, d'accordo?
PersephoneLeavingChat02|Persephone Leaving Chat 02|Persephone|Presto mi recherò di nuovo sull'Olimpo. Mi mancherai, figliolo.
PersephoneLeavingChat03|Persephone Leaving Chat 03|Persephone|Devo far visita a mia madre sull'Olimpo, Zagreus. Le dirò che la saluti.
PersephoneLeavingChat04|Persephone Leaving Chat 04|Persephone|Sono di fretta, Zagreus, mi capisci? Ci rivedremo presto.
PersephoneLeavingChat05|Persephone Leaving Chat 05|Persephone|La mia presenza è di nuovo richiesta sull'Olimpo, perciò vi prego di fare i bravi mentre non ci sono.
PersephoneLeavingChat06|Persephone Leaving Chat 06|Persephone|È ora che io torni sull'Olimpo. Tu tieni d'occhio le cose quaggiù finché non torno, d'accordo?
PersephoneLeavingChat07|Persephone Leaving Chat 07|Persephone|Devo andare, Zagreus, ma ci rivedremo non appena farò ritorno.
PersephoneReturnedChat01|Persephone Returned Chat 01|Persephone|Sull'Olimpo tutto bene, più o meno. Ma è un sollievo essere tornata a casa.
PersephoneReturnedChat02|Persephone Returned Chat 02|Persephone|Non credo che mi abituerò mai del tutto all'Olimpo, figliolo.
PersephoneReturnedChat03|Persephone Returned Chat 03|Persephone|Zagreus, sei la cosa migliore che io abbia visto da un bel po' di tempo a questa parte.
PersephoneReturnedChat04|Persephone Returned Chat 04|Persephone|Viaggiare dall'Olimpo fin quaggiù mi lascia sempre esausta.
PersephoneReturnedChat05|Persephone Returned Chat 05|Persephone|Confido che tu e Ade siate stati gentili l'un con l'altro mentre ero via?
PersephoneReturnedChat06|Persephone Returned Chat 06|Persephone|Lascia che te lo dica, quaggiù si sta molto più al calduccio che lassù in montagna.
PersephoneReturnedChat07|Persephone Returned Chat 07|Persephone|Tutto un altro panorama, rispetto a quei noiosi picchi innevati.
PersephoneChatWithNyx01|Duo - Chat and Nyx (1)|Persephone|Oh, siamo intente a escogitare un'altra delle nostre oscure trame, Zagreus.
PersephoneChatWithNyx02|Duo - Chat and Nyx (2)|Persephone|Nyx è una fonte inesauribile di consigli genitoriali, ho scoperto!
PersephoneChatWithNyx03|Duo - Chat and Nyx (3)|Persephone|Nyx mi stava giusto raccontando di quando eri piccolo, figliolo.
PersephoneChatWithNyx04|Duo - Chat and Nyx (4)|Persephone|A quanto pare ho ancora una volta fallito nel persuadere Nyx a prendersi una pausa!
PersephoneChatWithHades01|Duo - Chat and Hades (1)|Persephone|Ti prego di scusare tuo padre e me per il momento, Zagreus.
PersephoneChatWithHades02|Duo - Chat and Hades (2)|Persephone|Forza, Ade. Prova a dirgli qualcosa di carino, una volta tanto.
PersephoneChatWithHades03|Duo - Chat and Hades (3)|Persephone|Tuo padre e io abbiamo ancora un po' di lavoro da ultimare.
PersephoneChatWithHades04|Duo - Chat and Hades (4)|Persephone|Il lavoro non finisce mai da queste parti, Zagreus!
PersephoneChatWithHades05|Duo - Chat and Hades (5)|Persephone|Ci sono scartoffie in abbondanza per tutti!
PersephoneChatWithHades06|Duo - Chat and Hades (6)|Persephone|Abbiamo un bel po' di burocrazia da sbrigare, Zagreus, te lo posso assicurare!
PersephoneChatWithHades07|Duo - Chat and Hades (7)|Persephone|Non fatevi troppo male là fuori, d'accordo?
PersephoneChatWithHades08|Duo - Chat and Hades (8)|Persephone|Ho sentito dire che stai facendo un ottimo lavoro là fuori, Zagreus.
PersephoneGift01|Persephone Gift 01|Zagreus|*Ehm*, madre? Qui alla Dimora c'è sempre stata la consuetudine di donare Nettare in segreto a chi ci è caro? Immagino usi così anche sull'Olimpo. In ogni caso, voglio che tu abbia questo. Sono così felice di averti ritrovata.
PersephoneGift01|Persephone Gift 01|Persephone|Oh, Zagreus, quanto sei premuroso, davvero! Tuo padre non ha mai approvato il consumo pubblico di Nettare, e così ho praticamente scordato che sapore abbia. Solo un momento, ho anch'io qualcosa per te!
PersephoneGift02|Persephone Gift 02|Persephone|Per me? Ne sei proprio sicuro? Questa bottiglia deve aver viaggiato dalla superficie fin sulle montagne, prima di arrivare fin quaggiù. Abbiamo fatto entrambe molta strada, eh?
PersephoneGift02|Persephone Gift 02|Zagreus|Be', per quanto mi riguarda non ho dubbi che questa bottiglia sia arrivata nel posto giusto. Goditela, d'accordo?
PersephoneGift03|Persephone Gift 03|Persephone|Devo confessare che una bella bottiglia di Nettare non mi dispiace, di quando in quando. E tu sembri avere occhio per trovarne spesso in giro, a quanto pare!
PersephoneGift03|Persephone Gift 03|Zagreus|Mi sa che è quello verde, giusto, madre? Brindiamo a vederci... di buon occhio, allora!
PersephoneGift04|Persephone Gift 04|Persephone|Grazie di tutto cuore, figlio mio! Ti dirò, le usanze dell'Oltretomba riguardo agli scambi di regali sono molto più dirette rispetto al complesso cerimoniale sull'Olimpo!
PersephoneGift04|Persephone Gift 04|Zagreus|Se esistono altri modi di mostrarsi reciproco apprezzamento a parte Nettare e affini, be', sono certo che impallidiscono al confronto!
PersephoneGift05|Persephone Gift 05|Persephone|*Oh*, ma è magnifico... però... un po' mi mortifica il fatto di non avere molto da offrirti, in cambio. Non ti ho mai nemmeno donato l'affetto di una madre.
PersephoneGift05|Persephone Gift 05|Zagreus|Non dire così, ti prego. È solo un piccolo presente, d'accordo? E poi... perché non iniziare adesso? Con le attività madre-figlio, dico. Se ti va.
PersephoneGift05|Persephone Gift 05|Persephone|Mi andrebbe anche più di questo Nettare squisito, Zagreus!
PersephoneGift06|Persephone Gift 06|Persephone|Qualcuno ha fatto un ottimo lavoro nel tirarti su, figliolo. Nyx, suppongo. Non varrò mai neanche la metà di lei, come madre. D'altronde, lei lo fa da eoni interi! Io ho appena cominciato.
PersephoneGift06|Persephone Gift 06|Zagreus|Per quel che valga il mio parere, hai iniziato alla grande. Nyx mi ha insegnato molto, e così Achille... e anche papà, in un certo senso. Ma nessuno di loro poteva rimpiazzarti. Lo sapevo prima ancora di incontrarti, e ne ho conferma, ora.
PersephoneGift06|Persephone Gift 06|Persephone|Ti ringrazio, Zagreus. Spero tu abbia ragione. Ho cresciuto molte piante, se non altro, questo te lo posso assicurare! Magari la mia esperienza di giardinaggio è trasferibile anche all'ambito materno.
PersephoneGift07|Persephone Gift 07|Zagreus|Madre, so che ti mancano ben pochi aspetti della vita sull'Olimpo, ma mi chiedevo se l'Ambrosia non fosse tra questi. Perciò, ecco... te ne ho portata un po'.
PersephoneGift07|Persephone Gift 07|Persephone|...Cielo, ma è davvero Ambrosia! Come l'hai avuta, Zagreus? Mi riporta alla mente un sacco di ricordi, questo è certo. E mai di quelli brutti, il che... immagino sia il motivo per cui è tanto preziosa. Davvero è per me?
PersephoneGift07|Persephone Gift 07|Zagreus|Ma sì, certo che è per te! E spero vivamente che, in un remotissimo futuro, ti starai godendo una bottiglia d'Ambrosia... insieme a papà, magari... e questi momenti insieme saranno fra i bei ricordi che ti torneranno in mente.
PersephoneGift07|Persephone Gift 07|Persephone|*Oh*, figliolo... non mi serve mica l'Ambrosia per ripensare al momento in cui ti ho incontrato col più profondo affetto. Grazie di vero cuore, caro.
PersephoneGift08|Persephone Gift 08|Zagreus|Ecco qui, madre: altri bei ricordi in bottiglia, apposta per te. So che sei contenta di aver lasciato l'Olimpo, ma... io sono contento che tu ci sia stata, perché quell'esperienza avrà contribuito non poco a renderti chi sei adesso.
PersephoneGift08|Persephone Gift 08|Persephone|L'ultima bottiglia che mi hai dato mi ha restituito più ricordi felici di quanti me ne aspettassi, sai? Chissà quanti altri ne conservo, sepolti da qualche parte. Ascolta... ti andrebbe bene se condividessi questa con tuo padre?
PersephoneGift08|Persephone Gift 08|Zagreus|È tua. Puoi farci ciò che desideri.
PersephoneGift08|Persephone Gift 08|Persephone|*Ahah*, quello pareva quasi un \"no\"!
PersephoneGift08|Persephone Gift 08|Zagreus|*No*! Cioè... voglio dire, sì. Condividila pure con mio padre, se gli va... immagino che i pochi ricordi felici che ha riguardino esclusivamente te.
PersephoneGift08|Persephone Gift 08|Persephone|Non dire così. C'è anche Cerbero! Presenti esclusi, intendo. Suvvia, figliolo... tuo padre è molto impegnato col lavoro, ma sono certa che conserva bei ricordi anche di te. Non che suoni granché rassicurante detto da me, suppongo.
PersephoneGift08|Persephone Gift 08|Zagreus|In qualche modo, qualsiasi cosa suona rassicurante detta da te, madre.
PersephoneGift09|Persephone Gift 09|Zagreus|Madre, ci ho pensato un altro po', e mi farebbe un gran piacere se tu e papà condividesse questa. Però... magari non dirgli come l'hai avuta, ok? Non si sa mai.
PersephoneGift09|Persephone Gift 09|Persephone|È un gran bel gesto, Zagreus, ma se c'è una cosa che ho capito dal nostro primo incontro, è che il nostro rapporto si basa sulla reciproca fiducia. Perché non dovrebbe sapere da chi viene questo dono? Penso sia in grado di capirlo, in ogni caso.
PersephoneGift09|Persephone Gift 09|Zagreus|Be', riguardo agli dèi olimpici hai detto tu stessa che c'è un limite a quanta verità possano tollerare. Quanto sei sicura che lui si mostrerebbe tollerante, se sapesse che ho preso questa per entrambi voi?
PersephoneGift09|Persephone Gift 09|Persephone|Abbastanza sicura! E se non lo fosse, be', vorrà dire che ce ne sarà di più per me.
PersephoneGift09|Persephone Gift 09|Zagreus|*Ahah*, d'accordo! Mi basta che qualcuno se la goda.
PersephoneGift09|Persephone Gift 09|Persephone|...Sai che ho sempre voluto essere madre, Zagreus? Ma dopo la tua nascita... ero certa che quel sogno fosse infranto. Poi, un bel giorno tu bussi alla mia porta, e... eccoci qui. Fatico ancora a crederci. Quel che voglio dire è... ti voglio bene, figlio mio. Con tutto il cuore.
PersephoneGift09|Persephone Gift 09|Zagreus|Lo so. Ti voglio bene anch'io, madre.
