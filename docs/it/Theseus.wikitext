{| class="wikitable"
|+
! colspan="2" |Theseus Extreme Measures 01
|-
|'''Theseus'''
|"''Ah, ahahah''! Il momento è infine giunto, Asterio. È qui! Dico bene, spregevole, infima creatura dell'averno? Preparati a essere travolto!!"
|-
|'''Zagreus'''
|"Oh, ma è una vera ingiustizia... quello è un Tau-Lambda Macedone con carrozzeria in bronzo! Cosa ci fa un fanfarone come te sul carro più grandioso mai fabbricato?"
|-
|'''Theseus'''
|"''Pah''! Non meriti risposta. Ti basti sapere che io e Asterio siamo stati nuovamente premiati per le nostre gesta, e non esiteremo a usare la nostra meritata ricompensa contro di ''te''!"
|-
! colspan="2" |Theseus About Fraternal Bonds 02
|-
|'''Theseus'''
|"Intende metterci l'uno contro l'altro, Asterio: lo leggo in quei suoi occhi scompagnati! Non riesco a liberarmi dall'idea che, un giorno o notte di questi, mi ritroverò da solo, mentre tu...? Mentre tu ti schieri al fianco di quel ''demone''!"
|-
|'''Zagreus'''
|"Seriamente, Asterio, considerala una proposta ufficiale. Preferirei di gran lunga averti come alleato, che come avversario. Non sono certo di poter dire lo stesso di Teseo, ovviamente."
|-
|'''Theseus'''
|"''Subdolo verme''! Sapevo che avresti impiegato qualche sinistro trucchetto, per sopperire alle tue carenze nell'arte del combattimento! Esistono bassezze alle quali tu non sia disposto a ricorrere?!"
|-
! colspan="2" |Theseus About Fraternal Bonds 03 A
|-
|'''Theseus'''
|"...Ti ripeto che ti ''sbagli'', Asterio! Ti pare che ''quello ''sia di sangue reale? ''Io ''lo sono, e non ravviso alcuna somiglianza! Non è che un dio minore, dimenticato e senza nome, nato dalle tenebre e destinato a rimanervi!"
|-
|'''Minotaur'''
|"Vi fu un tempo in cui le stesse parole furono rivolte a me, sire. Quante volte abbiamo affrontato questo avversario, ormai? E ogni volta ha lottato con coraggio, a mio parere."
|-
|'''Theseus'''
|"''Coraggio''?! Nascondersi dietro una colonna tu me lo chiami ''coraggio'', Asterio?! Dovremo discutere di questo tuo bizzarro errore di giudizio, dopo aver conquistato la vittoria!"
|-
! colspan="2" |Theseus About Fraternal Bonds 04 A
|-
|'''Theseus'''
|"Spero tu sia soddisfatto del tuo operato, essere immondo. Asterio è in collera col sottoscritto, ora! Sostiene che io ti abbia giudicato ingiustamente! Quale ''scempiaggine''."
|-
|'''Minotaur'''
|"Tu non mi ascolti, sire. Abbiamo ancora molto da imparare su questo avversario. Ogni volta è diversamente equipaggiato. Armi, abilità divine, eccetera... malgrado i nostri sforzi, è arduo prevedere le sue tattiche."
|-
|'''Theseus'''
|"E ora insinui perfino che io non sappia come si combatte, Asterio? Nonostante abbia facilmente avuto la meglio su di ''te'', nel labirinto?! Basta così, passiamo ai fatti!"
|-
! colspan="2" |Theseus About Fraternal Bonds 05 A
|-
|'''Theseus'''
|"Ebbene, insetto! Vieni a sfidarci, se proprio devi, e trai pieno vantaggio dalla discordia che hai seminato! Non siamo più una squadra! Solo due combattenti, per puro caso allo stesso tempo in questa arena."
|-
|'''Minotaur'''
|"Sire, la tua reazione è del tutto eccessiva. Sii ragionevole, e tieni in maggior considerazione il mio punto di vista. Non mi sembra di chiedere troppo."
|-
|'''Theseus'''
|"Mi chiedi l'impossibile! Ma ora basta. Combattiamo... e perdiamo, ne sono certo, poiché se non siamo una squadra, allora che cosa siamo, Asterio...?"
|-
! colspan="2" |Theseus About Fraternal Bonds 06 A
|-
|'''Theseus'''
|"Ti imploro, Asterio: torna a lottare al mio fianco come un tempo! Perdona le mie recenti trasgressioni. Quell'empio demonio! I suoi subdoli inganni mi fanno ribollire il sangue, o qualsiasi cosa scorra in queste membra spettrali!"
|-
|'''Minotaur'''
|"Promettimi una cosa, sire: lasciati alle spalle ogni timore riguardo al nostro legame. Il piccoletto non potrà mai spezzarlo. Nemmeno lo comprende. L'unico a poterlo infrangere sei tu stesso."
|-
|'''Theseus'''
|"Io... oh, Asterio, amico mio. Capisco, ma certo, certo, hai ragione. ''Hai ragione''! Giuro sul mio onore che mai più metterò in dubbio la nostra fratellanza! Né presterò altro ascolto a questa immonda creatura! Insieme, ora e sempre!!"
|-
! colspan="2" |Theseus Extreme Measures 02
|-
|'''Theseus'''
|"Vieni avanti, manigoldo! Presto finirai schiacciato dalle imponenti ruote del carro più pregiato che il mondo abbia mai visto!"
|-
|'''Zagreus'''
|"Quel carro ce l'hai solo a causa mia, lo sai? Era una condizione del Patto della Pena! Non hai fatto un bel niente per guadagnartelo, perciò piantala di pavoneggiarti!"
|-
|'''Theseus'''
|"''Ahahahah'', cosa?! Sostieni di essere il mio benefattore, anziché il mio mortale, o immortale, nemico?! Vedremo quanto sarai immortale sotto le ruote del mio carro!"
|-
! colspan="2" |Theseus Extreme Measures 03
|-
|'''Theseus'''
|"Vieni avanti, canaglia! Che le furenti ruote del Tau-Lambda Macedone ti travolgano ancora una volta!"
|-
|'''Zagreus'''
|"Teseo, lo sai che con quella maschera sei ancora più ridicolo del solito? Capisco il carro e gli armamenti tutt'altro che leali, ma perché ti metti in faccia ''quella roba''?"
|-
|'''Theseus'''
|"''Bah! ''Questa maschera fu realizzata dal grande Dedalo in persona! È un'opera d'arte, ed è mio diritto e privilegio di campione indossarla! Che cos'ha mai fatto lui, per te?!"
|-
! colspan="2" |Theseus Pact Reverted 01
|-
|'''Theseus'''
|"Guarda, Asterio: è tornato! E questa volta dovremo sconfiggerlo senza l'aiuto della nostra divina armatura! Una degna sfida, non trovi?"
|-
|'''Minotaur'''
|"Attento a non sottovalutarlo, sire. Ci ha già dimostrato di sapere il fatto suo."
|-
|'''Theseus'''
|"Sciocchezze, amico mio! Come si può sottostimare chi non è degno di stima alcuna?! Insieme, ora, ''all'attacco''!"
|-
! colspan="2" |Theseus Extreme Measures If You Won 01
|-
|'''Theseus'''
|"Ebbene, ottusa creatura, qualcosa mi dice che non sarai più così tronfio, ora! Ammira!! Il mio glorioso carro è stato rimesso in sesto!"
|-
|'''Zagreus'''
|"Oh, ottimo lavoro, davvero! Anche se restaurarlo avrà richiesto chissà che investimento in gemme e diamanti. Credevo fosse del tutto irrecuperabile, dopo l'ultima volta."
|-
|'''Theseus'''
|"L'unica cosa irrecuperabile qui, brutto vandalo senza cuore, sei ''tu stesso''! Asterio!! Facciamolo a pezzi, insieme!"
|-
! colspan="2" |Theseus Extreme Measures If You Won 02
|-
|'''Theseus'''
|"Il mio carro e io siamo pronti ad affrontarti, demone! E anche Asterio, immagino! Qualunque cosa batta nel mio spettrale petto mi dice che stavolta non cadremo!"
|-
|'''Zagreus'''
|"Ti confesso che la mia opinione del Tau-Lambda Macedone è colata a picco, ultimamente. Benché forse non sia colpa del carro, quanto del conducente."
|-
|'''Theseus'''
|"''Taci''!! Ti sfido a trovare un miglior auriga del sottoscritto in tutti Campi Elisi: è impossibile! Travolgerti è il minimo, per una tale ingiuria al mio onore!"
|-
! colspan="2" |Theseus Extreme Measures If You Won 03
|-
|'''Theseus'''
|"Appronta l'armatura, compagno Asterio! Io continuerò ad accerchiarlo, mentre tu e la tua possente ascia lo fate a brandelli!"
|-
|'''Zagreus'''
|"Magari la tua strategia funzionerebbe meglio se non me la urlassi nelle orecchie... per quanto mi stupisca la tua capacità di condurre il carro, combattere e urlare allo stesso tempo."
|-
|'''Theseus'''
|"E ''io'', demonio, mi stupisco che ''tu ''sia ancora vivo! Ancora per poco, ora che io e Asterio siamo qui per rimediare! ''Alla pugna''!!"
|-
! colspan="2" |Theseus With Asterius 01
|-
|'''Minotaur'''
|"È qui, sire. Armatura in attivazione. È una fortuna che il tuo carro sia stato riparato in tempo."
|-
|'''Theseus'''
|"Sciocchezze, amico mio! Sconfiggeremmo quest'infima creatura dell'Averno con o senza la protezione aggiuntiva di cui adesso godiamo! All'attacco!"
|-
! colspan="2" |Theseus Poseidon Quest Reaction 01
|-
|'''Theseus'''
|"Distogli lo sguardo, demone, o resta abbagliato dal bronzeo fulgore del Macedone! I tuoi diabolici trucchi non avranno effetto, su di noi!"
|-
|'''Zagreus'''
|"Fai sul serio? Ho già smantellato il tuo ridicolo carro in passato. Perfino Poseidone sa che sei solo un gradasso su un cocchio pacchiano."
|-
|'''Theseus'''
|"Come ''osi ''invocare il nome del mio signore Poseidone?! E per diffamare i nostri complicati trascorsi, per di più! Nessun dio ti favorirà mai quanto lui favorì Asterio e me!"
|-
! colspan="2" |Theseus First Appearance Not Met Minotaur
|-
|'''Theseus'''
|"Altolà, demonio! Non muoverai altri passi verso la luce del giorno, finché ci sono io a impedirlo."
|-
|'''Minotaur'''
|"Due contro uno. Non è molto corretto... bah, pazienza! ''<Sbuffo> ''Uccidiamolo e non pensiamoci più, sire."
|-
|'''Zagreus'''
|"Teseo?! Il Toro di Minosse?! Siete due leggende! Mi concedereste uno scontro leale? Ne sarei onorato!"
|-
|'''Theseus'''
|"''Ahh'', un palese tentativo di blandirmi con lusinghe. Difenditi, marrano! E che gli dèi abbiano pietà di te, perché io non ne avrò!"
|-
! colspan="2" |Theseus Second Encounter 01 If You Lost
|-
|'''Theseus'''
|"Ebbene! Il demonio torna nuovamente a sfidarci, Asterio, nonostante la sua rovinosa sconfitta per mano nostra, l'ultima volta!"
|-
|'''Zagreus'''
|"Sai benissimo che non si è trattato di uno scontro equo. Affrontami da solo, e vediamo come te la cavi."
|-
|'''Theseus'''
|"''Taci'', mostro!! Non intendo udire altre perfide menzogne, né mezze verità, né quarti, se è per questo! Tu, invece, udrai presto il suono della mia sacra lancia che affonda nel tuo esposto e molle ventre! Difenditi, se puoi!"
|-
! colspan="2" |Theseus Second Encounter 01 If You Won
|-
|'''Theseus'''
|"Ebbene! Il demonio torna nuovamente a sfidarci, Asterio! O piuttosto, a infangare l'onore di questa competizione!"
|-
|'''Zagreus'''
|"Di quale onore parli, si può sapere? Ti lamenti d'esser stato sconfitto, ed ero anche in minoranza!"
|-
! colspan="2" |Theseus About Gilgamesh Aspect 01
|-
|'''Theseus'''
|"Che cosa sono quei bestiali guantoni, manigoldo? Hai forse deciso di mettere a nudo la tua vera natura di selvaggio?"
|-
|'''Minotaur'''
|"No. Impugna i Magli Gemelli nel sembiante di un re chiamato Gilgamesh. Anch'egli si batté con un uomo dalle fattezze d'animale, di cui divenne poi compagno. Forse questa lotta era nel mio destino."
|-
|'''Theseus'''
|"Che cosa stai dicendo, Asterio? Non è certo questo il momento di mettersi a filosofeggiare, credo! E di certo questo re Gilgamesh di cui mi parli sarà un lottatore assai più esperto di ''costui''!"
|-
! colspan="2" |Theseus Encounter 01
|-
|'''Theseus'''
|"Ebbene, immonda creatura! Cerchi di emergere alla luce del giorno, ma non riuscirai nell'impresa, finché avrò fiato nei polmoni e sangue nelle vene! O il loro equivalente, qui tra gli splendori dell'Elisio!"
|-
|'''Zagreus'''
|"Quand'è così, non mi lasci altra scelta se non chiuderti la bocca una volta per tutte. A te e al tuo valletto con le corna."
|-
|'''Theseus'''
|"Il ''Minotauro ''che insulti con tanta leggerezza è un caro amico, razza di vile ignorante! Io e Asterio fummo nemici in vita, ma la morte ci ha reso fratelli. Ma non mi aspetto certo che tu possa capire un legame profondo quanto il nostro!"
|-
! colspan="2" |Theseus Encounter 02
|-
|'''Theseus'''
|"''Ah-hah'', il demonio torna strisciando ai nostri piedi, attratto dal lume della nostra virtù come l'ignara falena è attratta dalla fiamma!"
|-
|'''Zagreus'''
|"Oh no! Ti prego, non il lume della virtù! Hai finito? Diamoci da fare, ho fatto tutta questa strada apposta."
|-
|'''Theseus'''
|"Hai sentito, Asterio? Il nostro diabolico ospite implora pietà. Senza dubbio il suo scopo è farci abbassare la guardia!! Forza dunque, amico mio: annientiamolo insieme, e che la gloria dell'Olimpo ci guidi!!"
|-
! colspan="2" |Theseus Encounter 03
|-
|'''Theseus'''
|"Dove credi di andare, di grazia, demonio?! Pensavi forse di sgattaiolare inosservato davanti a me e Asterio, senza incontrarci in battaglia?"
|-
|'''Zagreus'''
|"No, anzi. Mi pare proprio che evitare il conflitto non sia un'alternativa praticabile. Quindi di' la tua battuta e leviamoci il pensiero."
|-
|'''Theseus'''
|"Empia creatura, non attraverserai la porta alle mie spalle finché io e il mio commilitone avremo aria nei polmoni! O non avremo; quello che è. Preparati a morire!"
|-
! colspan="2" |Theseus Encounter 04
|-
|'''Theseus'''
|"''Ah, ahahah, '' arrivi giusto in tempo, demonio degli abissi infernali! Io e Asterio ci siamo allenati per bene dalla nostra ultima scaramuccia!"
|-
|'''Zagreus'''
|"Fatemi capire, qui nell'Elisio non fate altro che allenarvi all'arte della guerra? Insomma, state sempre qui ad aspettare il prossimo scontro all'ultimo sangue?"
|-
|'''Theseus'''
|"E chi saresti ''tu ''per giudicare, ignobile, indegno, ingrato vermiciattolo che non sei altro? È per me un ''onore ''poter trascorrere l'eternità fungendo da ostacolo al tuo funesto cammino!"
|-
! colspan="2" |Theseus Encounter 05
|-
|'''Theseus'''
|"Che ti avevo detto, Asterio? Quel demonio inviso agli dèi è tornato per farsi nuovamente annientare dal nostro sacro furore!"
|-
|'''Zagreus'''
|"''\"Inviso agli dèi\"''? Ti devo chiedere di essere più specifico. Gli dèi sono dalla mia parte... e anche dalla tua, pare. Perché non si decidono, una buona volta?"
|-
|'''Theseus'''
|"Hanno ''già ''deciso, demonio! Il loro potere è rivolto contro mostri e abomini come te! A eccezione di Asterio, che è al servizio della luce! Serviamola insieme, allora, amico mio! Alla pugna!"
|-
! colspan="2" |Theseus Win Streak 01
|-
|'''Theseus'''
|"Bontà divina! Il demonio lorda nuovamente con la propria presenza le nostre sacre sponde! Ahimè, Asterio, a quanto pare ero in errore: non ha ancora imparato la lezione!"
|-
|'''Zagreus'''
|"E quale sarebbe la lezione che avrei dovuto imparare? Forse ammazzarti per primo, visto che ascoltare i tuoi sproloqui mi fa venire l'esaurimento?"
|-
|'''Theseus'''
|"La lezione, empia creatura, è non osare ''mai ''sfidare coloro che sono nelle grazie degli dèi! Non vedrai mai la luce del giorno, come io la vidi! Ah, senza offesa, Asterio."
|-
! colspan="2" |Theseus Lose Streak 01
|-
|'''Theseus'''
|"Orbene, demonio: nel nostro ultimo scontro hai infangato il mio onore. Ma sono tornato, come puoi ben vedere, e così Asterio! E in quanto a onore, credici, ce ne resta in abbondanza!"
|-
|'''Zagreus'''
|"Non dovrei essere ''io ''il Campione dell'Elisio, ora che ti ho sconfitto? Non c'è qualcun altro da queste parti che abbia voglia di sfidarmi, che so, Eracle, magari? Uno meno logorroico?"
|-
|'''Theseus'''
|"''Ah, ahahah, ''davvero scaltro, demonio. Invochi il nome di Eracle per spronarmi a un impeto di gelosia. Non funzionerà! Ma pagherai caro il tentativo, in ogni caso!"
|-
! colspan="2" |Theseus Lose Streak 02 A
|-
|'''Theseus'''
|"Il mostro è tornato, nel vanaglorioso tentativo di strapparmi il titolo di Campione!"
|-
|'''Zagreus'''
|"Del tuo titolo non mi importa un fico secco. Fra l'altro, non dovresti condividerlo col Minotauro? Se non fosse per lui, non saresti poi così temibile."
|-
|'''Theseus'''
|"Non riuscirai ad aizzarci l'uno contro l'altro, demonio. Il legame fraterno che mi lega ad Asterio è più saldo del bronzo! No, dell'adamante! Ma tu hai recato offesa a entrambi, perciò: muori!"
|-
! colspan="2" |Theseus Lose Streak 02
|-
|'''Theseus'''
|"Come puoi vedere, mostro, sono di nuovo in piena forma, e così Asterio! Siamo infusi di rinnovato vigore, e pronti ad annientarti!"
|-
|'''Zagreus'''
|"Siamo bloccati in un ciclo di violenza senza fine, insomma. Immagino sia un modo come un altro per passare il tempo, in questo mortorio."
|-
|'''Theseus'''
|"Come osi parlare così dei Campi Elisi?! Penserò io stesso a farti rimangiare una simile infamia! Vieni, Asterio! ''Alla pugna''!"
|-
! colspan="2" |Theseus With Asterius 02
|-
|'''Minotaur'''
|"Abbiamo tutto ciò che ci serve per affrontarti, piccoletto. Ma sappiamo che il tuo potere non va sottovalutato."
|-
|'''Theseus'''
|"Parla per te, Asterio! Per quanto mi riguarda, non serbo che disprezzo per questo infame demonio e i suoi sleali sotterfugi! Li smantelleremo senza indugi, ora!"
|-
! colspan="2" |Theseus With Asterius 03
|-
|'''Theseus'''
|"Che speranze credi di avere, mostro, di fronte al nostro sacro vincolo fraterno?"
|-
|'''Minotaur'''
|"È meglio non sottovalutarlo, sovrano. È più potente di quanto sembri. Dobbiamo stare all'erta, questa volta."
|-
|'''Theseus'''
|"Oh, i miei sensi sono tesi all'estremo, Asterio! E se fossi ancora vivo, avrei l'acquolina in bocca al pensiero d'infilzare questo verme con la mia lancia, o qualsiasi altro strumento a mia disposizione! E ora, ''andiamo''!"
|-
! colspan="2" |Theseus With Asterius 04
|-
|'''Zagreus'''
|"Teseo, prima che tu inizi a stordirmi di chiacchiere, vorrei sentir parlare il buon Asterio, stavolta! Con te qui, non riesce quasi mai ad aprir bocca."
|-
|'''Minotaur'''
|"Il mio re parla per entrambi, piccoletto. Ma se proprio vuoi che ti dica qualcosa, sono pronto ad accontentarti."
|-
|'''Theseus'''
|"E così farò io! O meglio, sarà la mia fidata lancia quella che accontenterò, concedendole infine di penetrare le tue tenere, indifese, pallide carni! E ora, muori!"
|-
! colspan="2" |Theseus Post Ending 01
|-
|'''Theseus'''
|"Guarda, Asterio: il demone è di nuovo qui! Le voci che fosse emerso a insozzare la superficie si rivelano dunque menzognere!"
|-
|'''Zagreus'''
|"Be', no, in questo caso i pettegolezzi erano accurati. Sono solo tornato, ecco tutto! Mi sono reso conto di non desiderare un futuro in cui non avrei avuto l'occasione di suonartele ogni tanto."
|-
|'''Theseus'''
|"Oh, ''ohoh'', una scusa molto ''scaltra ''da parte di un così vile ingannatore! Ebbene, se questo reame ti tiene ancora prigioniero, sarà nostro piacere assicurarci che così sia in eterno! Vieni avanti, ora!"
|-
! colspan="2" |Theseus Post Epilogue 01
|-
|'''Theseus'''
|"Hai udito, mostro?! Sua Maestà Persefone è tornata, per regnare sull'Oltretomba in tutta la sua terrificante grazia! Forse uno di questi giorni o notti la vedremo su questi stessi spalti, come regale testimone della tua disfatta!"
|-
|'''Zagreus'''
|"Sì... come dire? È mia madre, sai. Perciò bada a come parli, o desideri forse che vada a raccontarle tutto!"
|-
|'''Theseus'''
|"Oh, tu mi disgusti, demone che non sei altro. Dire simili sconcezze della nostra sovrana. Preparati a essere ''annientato ''in suo nome!"
|-
! colspan="2" |Theseus Low Health 01
|-
|'''Theseus'''
|"Che cosa vedo, Asterio? Questo vil marrano crede forse di potersi presentare grondante sangue da capo a piedi, e di poterci sfidare ridotto a tal guisa?! Quale stoltezza!"
|-
|'''Zagreus'''
|"Ho avuto qualche problemino coi vostri combattivi amici, qui nei Campi Elisi. Un altro ingiusto vantaggio a vostro favore."
|-
|'''Theseus'''
|"E che cosa vorresti saperne tu di ciò che è giusto, demone? La tua casa è un antro infernale dimenticato dagli dèi e dagli uomini! Vieni qui, e ti rispedirò laggiù quanto prima!"
|-
! colspan="2" |Theseus Low Health 02
|-
|'''Theseus'''
|"Guarda questo spregevole demonio: giunge alla nostra sacra arena più morto che vivo! Che ti è accaduto, mostro? I miei confratelli Eletti hanno forse intralciato i tuoi biechi propositi?"
|-
|'''Zagreus'''
|"Sai, Teseo? Vorrei che tu mostrassi maggior considerazione per il non trascurabile impegno necessario ad arrivare fin qui, solo per poterti tappare quella bocca."
|-
|'''Theseus'''
|"\"Sforzo\", ''pah''! Sarai massacrato senza indugio, e senza sforzo ''alcuno'', te l'assicuro! Asterio, alla pugna!!"
|-
! colspan="2" |Theseus Low Health 03
|-
|'''Theseus'''
|"Che speranze puoi avere di sconfiggerci, demonio, quando sei chiaramente a un passo dalla morte? Hai un aspetto orrendo; molto più del solito!"
|-
|'''Zagreus'''
|"Grazie per la premura, Teseo, ma sono comunque fiducioso di essere vivo abbastanza per farti a pezzi, e magari anche il tuo compare."
|-
|'''Theseus'''
|"''Hah! ''Che cosa vuoi saperne tu, della fiducia?! Non sei che una vile, sanguinolenta creatura dei più empi abissi! Poniamo fine alle sue sofferenze, Asterio!"
|-
! colspan="2" |Theseus Yarn Reaction 01
|-
|'''Theseus'''
|"Che cosa vedo? Il nostro nemico si fa beffe di noi, Asterio! Reca con sé il Filo di Arianna, sventolandolo con fare spavaldo!"
|-
|'''Zagreus'''
|"Oh, questo? L'ho tirato su da un Pozzo. Avrebbe dovuto aiutarmi ad arrivare qui, ma... non miravo a offenderti, comunque, o almeno non più del solito. Significa qualcosa, per te?"
|-
|'''Theseus'''
|"Come se non lo sapessi già! Quel filo è un pegno d'un passato ormai remoto, quando io e Asterio ci demmo battaglia nel cuore del Labirinto! E ora, insieme, affrontiamo una minaccia ancor più grande. Attaccaci, se osi!"
|-
! colspan="2" |Theseus Yarn Reaction 02
|-
|'''Theseus'''
|"Torni a schernirmi col Filo di Arianna, manigoldo. Sappi che il nome di quella donna non significa più nulla per me, ormai!"
|-
|'''Zagreus'''
|"Ti agiti davvero parecchio per un po' di spago, ex-Re di Atene. Ti va di condividere i tuoi veri sentimenti in merito, o preferisci tenerli repressi?"
|-
|'''Theseus'''
|"Io non reprimo proprio un bel ''niente'', pidocchio! E comunque non fu colpa mia, se lei si invaghì del sottoscritto! Era un'ingenua, proprio come te!"
|-
! colspan="2" |Theseus Yarn Reaction 03
|-
|'''Theseus'''
|"Di nuovo quel dannato Filo di Arianna!! Non hai nemmeno un briciolo di dignità, mostro? O ricorreresti a qualsiasi mezzuccio, pur di provocarmi?"
|-
|'''Zagreus'''
|"Ce l'ho per puro caso, Teseo. Ma a quanto pare la cosa ti turba. Forse dovresti cercare questa Arianna nel regno di mio padre e chiederle scusa?"
|-
|'''Theseus'''
|"Forse ''tu ''dovresti ''tacere''!! Arianna era già morta per me fin da quando eravamo entrambi ancora in vita! Serbo di lei un caro ricordo, certo; ma solo perché, se non fosse stato per lei, non avrei incontrato Asterio! Assaggia la sua ascia, ora!!"
|-
! colspan="2" |Theseus Yarn Reaction 04
|-
|'''Theseus'''
|"Oh, guarda, Asterio! A quanto pare il demonio ha con sé un gomitolo non meglio identificato! Mai visto prima, nossignore. Non mi fa effetto alcuno!"
|-
|'''Minotaur'''
|"Sire, la principessa Arianna era mia sorella, se ben ricordi. Ti prego di non denigrarne la memoria. ''<Sbuffo> ''Mi metti di cattivo umore."
|-
|'''Theseus'''
|"''Ah'', no, amico mio! Non intendevo recarti offesa! Ma è forse colpa mia, se non l'amavo?! ''Pff'', perdonami. Io... la cercherò, un giorno o notte di questi. Ma prima d'allora, questo ''demone ''dev'essere sconfitto!! Insieme, vuoi?!"
|-
! colspan="2" |Theseus Autograph Reaction 01
|-
|'''Theseus'''
|"Solo un attimo, demonio! Asterio m'informa che di recente hai fatto richiesta del suo ''autografo''. Un tributo alla sua fama! In quanto Campione, sono generosamente disposto a concederti anche il mio."
|-
|'''Zagreus'''
|"Oh! No, grazie. Apprezzo l'offerta, però. Che ne dici di una bella lotta, invece?"
|-
|'''Theseus'''
|"''Ah, pffsch'', tu...! La mia non era che una burla! Non ti darei il drappo che mi cinge i fianchi, figuriamoci il mio nome! Ma quanto alla lotta, non ho nulla da eccepire!"
|-
! colspan="2" |Theseus About Being Champion 01
|-
|'''Theseus'''
|"Tienti pronto, Asterio, amico mio! Il nostro più odiato nemico giunge ancora una volta a sfidarci, di fronte a questo ardente pubblico!"
|-
|'''Zagreus'''
|"Proprio non capisco questo posto. Com'è che sei ancora campione, dopo tutto questo tempo? Dopo aver perso ripetutamente e di frequente, intendo."
|-
|'''Theseus'''
|"Che cosa vuoi saperne, tu?! Il titolo di campione implica molto, molto più che la semplice vittoria! È una scuola di pensiero. Un portamento! Una dignità intrinseca che tu non avrai mai!"
|-
! colspan="2" |Theseus About Gods 01
|-
|'''Theseus'''
|"Gli dèi ci mettono nuovamente alla prova, Asterio! Come altro spiegare il fatto che questo demonio giunga qui adorno del loro favore, normalmente riservato a eroi del nostro calibro?"
|-
|'''Zagreus'''
|"Che siamo parenti lo ''sai'', o no? Il dio dei defunti è mio padre, hai presente? Sono sicuro che la notizia sia giunta anche quassù. Non che voglia trattamenti di favore da uno come te."
|-
|'''Theseus'''
|"Bene, perché non ne riceverai alcuno! Gli dèi sono al ''mio ''fianco, mostro, non al tuo! Per quale assurdo motivo si farebbero tuoi complici?"
|-
! colspan="2" |Theseus About Fraternal Bonds 01
|-
|'''Theseus'''
|"In guardia, Asterio! Eccolo farsi avanti, il demonio che reciderebbe il fraterno legame che ci unisce, se solo mostrassimo la minima incertezza!"
|-
|'''Zagreus'''
|"Cosa? Credi che io venga qui a rovinare la vostra amicizia? Senti, a ciascuno il suo, per quanto mi riguarda; anche se, visto che sollevi l'argomento, proprio non capisco perché Asterio ti sopporti."
|-
|'''Theseus'''
|"''Visto''? È proprio come ho detto! Copri le tue bovine orecchie, Asterio, o questo mostro ci aizzerà l'uno contro l'altro per il proprio tornaconto!"
|-
! colspan="2" |Theseus About Many Battles 01
|-
|'''Theseus'''
|"Sappi, empia creatura, che ho cogitato a lungo e sono giunto a una conclusione, che vado ora a esporti: non presterò più orecchio alle tue subdole menzogne. Vieni qui e battiamoci, senza convenevoli!"
|-
|'''Zagreus'''
|"Di che accidenti stai parlando? A stento riesco ad aprir bocca, per non parlare del povero Asterio. Senti, sai che ti dico? D'accordo. Mi hai stufato, comunque."
|-
|'''Theseus'''
|"E ''tu ''hai stufato ''me''! Ora vieni, Asterio, freniamo la lingua di questo miscredente! Oppure ''strappiamogliela'', come preferisci."
|-
! colspan="2" |Theseus About Many Battles 02
|-
|'''Theseus'''
|"Una sola cosa intendo concederti, furfante; a parte la punta della mia sacra lancia, intendo! Non ti difetta la tenacia. Torni a sfidarci, ancora e ancora! Temo talvolta che, mio malgrado, inizierò a nutrire per te un'oncia di rispetto!"
|-
|'''Zagreus'''
|"Io non temo nulla del genere, Teseo, ma grazie per averlo notato. Mi sei d'ispirazione, sai? Non farei ogni volta tutta questa strada per fare a pezzi chicchessia."
|-
|'''Theseus'''
|"Per ''esser ''fatto a pezzi, vorrai dire! Non m'inganni, mostro: non brami forse la gloria dello scontro, lo sguardo della folla? Ma certo che li brami! Li avrai, dunque! Ogni volta che desideri!"
|-
! colspan="2" |Theseus About Painting 01
|-
|'''Theseus'''
|"Conservo un vivido ricordo di ogni nostro scontro, demone. Ogni vittoria! E ogni disfatta, anche. Ma tu? Non hai imparato nulla, ammettilo!"
|-
|'''Zagreus'''
|"Non preoccuparti, Teseo. Abbiamo un tuo splendido ritratto giù alla Dimora, per quegli inevitabili momenti in cui dimentico che esisti. Eri proprio uno schianto coi capelli lunghi, sai?"
|-
|'''Theseus'''
|"Mi si onora perfino nelle profondità infernali, dunque? Sebbene solo com'ero in gioventù, anziché per la mia più savia maturità! In tal caso, ricorda ''questo''!"
|-
! colspan="2" |Theseus Has Weapon Upgrade 01
|-
|'''Theseus'''
|"Parola mia, che lancia ''straordinaria''! Subdolamente sottratta con l'inganno a chi ne era più degno di te, senza alcun dubbio!"
|-
|'''Zagreus'''
|"Oh, questo gingillo? Carino da parte tua, notarlo. Un tempo apparteneva all'eroe Achille. È venuto un po' dopo di te, ma forse l'avrai sentito nominare? È ''parecchio ''più famoso di te, dopotutto."
|-
|'''Theseus'''
|"Come ''osi ''rivolgermi simili ingiurie?! Ai miei tempi, fui il più grande re di Atene! Le mie innumerevoli gesta con e senza Asterio rimarranno scolpite nella storia, a differenza delle ''tue''!"
|-
! colspan="2" |Theseus About Arthur Aspect 01
|-
|'''Theseus'''
|"Sii sincero, mostro: a chi hai sottratto la regale lama che ti vedo in pugno? Non ti si addice affatto, indegno come sei."
|-
|'''Zagreus'''
|"Oh, questa? Non direi di averla rubata, quanto piuttosto cortesemente persuaso le Moire a donarmela. La sto collaudando, diciamo."
|-
|'''Theseus'''
|"''Aah'', è così, dunque! Compatisco chiunque poserà le mani su quell'empio arnese, dopo che avrai finito il tuo ''collaudo''. Farò in modo che sia una cosa rapida!"
|-
! colspan="2" |Theseus Misc Start 01
|-
|'''Theseus'''
|"Preparati a tornare alle oscure profondità da cui provieni!"
|-
! colspan="2" |Theseus Misc Start 02
|-
|'''Theseus'''
|"''Ahh'', finalmente! Vieni, Asterio, annientiamo questo manigoldo!"
|-
! colspan="2" |Theseus Misc Start 03
|-
|'''Theseus'''
|"Vieni, empia creatura! Sarai distrutto per mano dei più temibili guerrieri dell'Elisio!"
|-
! colspan="2" |Theseus Misc Start 04
|-
|'''Theseus'''
|"Osi sfidare il Campione dei Campi Elisi e il suo più fido compagno?"
|-
! colspan="2" |Theseus Misc Start 05
|-
|'''Theseus'''
|"Se desideri una morte rapida e onorevole, demonio, sei nel posto giusto!"
|-
! colspan="2" |Theseus Misc Start 06
|-
|'''Theseus'''
|"Vieni avanti e muori, preferibilmente con un po' di dignità!"
|-
! colspan="2" |Theseus Misc Start 07
|-
|'''Theseus'''
|"È giunto il momento, Asterio! Dimostriamo il nostro valore con forza e risolutezza!"
|-
! colspan="2" |Theseus Misc Start 08
|-
|'''Theseus'''
|"Per tutti gli dèi dell'Olimpo, non compirai un altro passo sul tuo diabolico cammino!"
|-
! colspan="2" |Theseus Misc Start 09
|-
|'''Theseus'''
|"Non v'è delizia più grande in tutto l'Elisio che sbaragliare creature del tuo genere!"
|-
! colspan="2" |Theseus Misc Start 10
|-
|'''Theseus'''
|"Sul mio onore, demonio, non ti cederò mai il passo!"
|-
! colspan="2" |Theseus Misc Start 11
|-
|'''Theseus'''
|"Per quante volte tu possa provarci, mostro, non intaccherai il nostro legame!"
|-
! colspan="2" |Theseus Misc Start 12
|-
|'''Theseus'''
|"Non un altro passo, furfante! Preparati alla morte come ritieni più consono!"
|-
! colspan="2" |Theseus Misc Start 13
|-
|'''Theseus'''
|"Non abbiamo più nulla da dirci, essere immondo, se non: alla pugna!"
|-
! colspan="2" |Theseus Misc Start 14
|-
|'''Theseus'''
|"Pochi altri nei Campi Elisi sono così avventati da sfidare me e Asterio!"
|-
! colspan="2" |Theseus Misc Start 15
|-
|'''Theseus'''
|"Ci getti il guanto di sfida, demonio?! Ebbene, Asterio e io accettiamo!"
|-
! colspan="2" |Theseus Misc Start 16
|-
|'''Theseus'''
|"Attaccaci se ne hai il coraggio, manigoldo! Asterio e io siamo pronti!"
|-
! colspan="2" |Theseus Misc Start 17
|-
|'''Theseus'''
|"Vedo che i miei fratelli d'armi hanno fallito nel fermare la tua avanzata. Poco importa: sei giunto al capolinea!"
|-
! colspan="2" |Theseus Misc Start 18
|-
|'''Theseus'''
|"Vieni avanti, furfante, e fatti trafiggere dalla lancia della giustizia!"
|-
! colspan="2" |Theseus Misc Start 19
|-
|'''Theseus'''
|"Io e Asterio ti rispediremo a brandelli nei più oscuri recessi degli Inferi!"
|-
! colspan="2" |Theseus Misc Start 20
|-
|'''Theseus'''
|"Sei indegno dell'attenzione degli dèi, mostro! Io, invece, ne ho guadagnato il favore!"
|-
! colspan="2" |Theseus Misc Start 21
|-
|'''Theseus'''
|"Torni a tuo rischio e pericolo, demonio. Non troverai pietà in questo luogo!"
|-
! colspan="2" |Theseus Misc Start 22
|-
|'''Theseus'''
|"Sulla mia fede negli dèi, non compirai un altro passo verso la luce del giorno!"
|-
! colspan="2" |Theseus Misc Start 23
|-
|'''Theseus'''
|"Affrontaci, ''feccia''! Tutte le volte che serviranno perché tu ti arrenda, infine!"
|-
! colspan="2" |Theseus Misc Start 24
|-
|'''Theseus'''
|"Osserva, Asterio! Il nostro odiato nemico giunge per farsi annientare di fronte alla folla adorante, ancora una volta!"
|-
! colspan="2" |Theseus Misc Start 25
|-
|'''Theseus'''
|"Prova quanto vuoi, mostro! Non farai vacillare né la mia risolutezza, né quella del mio fraterno compagno!"
|-
! colspan="2" |Theseus Misc Start 26
|-
|'''Theseus'''
|"Il nostro avventato sfidante si appropinqua nuovamente, vedo! Ebbene, preparati a essere trafitto!"
|-
! colspan="2" |Theseus Misc Start Win Streak 01
|-
|'''Theseus'''
|"Guarda un po' chi è riuscito a tornare strisciando, Asterio. Rispediamolo al mittente!"
|-
! colspan="2" |Theseus Misc Start Win Streak 02
|-
|'''Theseus'''
|"Provaci pure quanto vuoi, mostro. Io e Asterio continueremo a fermarti!"
|-
! colspan="2" |Theseus Misc Start Win Streak 03
|-
|'''Theseus'''
|"Devi avere una malsana passione per la sconfitta, demonio!"
|-
! colspan="2" |Theseus Misc Start Lose Streak 01
|-
|'''Theseus'''
|"Non cederò mai il titolo di Campione dell'Elisio a uno come te!"
|-
! colspan="2" |Theseus Misc Start Lose Streak 02
|-
|'''Theseus'''
|"Pensi di potermi sconfiggere di nuovo, demonio? Forza, provaci!"
|-
! colspan="2" |Theseus Misc Start Lose Streak 03
|-
|'''Theseus'''
|"Sarò ''sempre ''pronto a oppormi ai tuoi piani scellerati, mostro!"
|-
|}