--- Hypnos First Meeting ---
Hypnos: Benvenuto alla Dimora di Ade, dove... ehi, ma io ti *conosco*! Se sei qui, vuol dire che sei morto là fuori, eh? Be', non prendertela. Capita quasi a chiunque di lasciarci la pelle, prima o poi!


--- Hypnos Misc Meeting 01 ---
Hypnos: Oh! Ehi. Ti chiederei com'è andata, ma dato che sei di nuovo qui, immagino di saperlo già, no? Be', entra pure!


--- Hypnos Misc Meeting 02 ---
Hypnos: Ah, bene! Già di ritorno, eh? Da queste parti ci siamo messi a scommettere su quanto saresti durato là fuori, e io ero *sicuro *che saresti tornato in un *baleno*!


--- Hypnos Misc Meeting 03 ---
Hypnos: Oh, ehilà! *Ehm*, cioè, bentornato... di nuovo! Va' pure avanti! Penso che tuo padre sia furente per non so cosa.


--- Hypnos Misc Meeting 04 ---
Hypnos: Wow, sei già morto almeno *cinque volte*, giusto? Morire fa bene all'ecosistema quaggiù, perciò, ehm, grazie! Stai contribuendo a rendere l'Oltretomba un posto migliore!
Zagreus: Ottimo! Allora basta che continui così e andrà tutto per il meglio.


--- Hypnos Misc Meeting 05 ---
Hypnos: Fissare la Vasca dello Stige è divertente, sai? Amo vedere il sangue che si increspa, e in più, ogni tanto esce fuori qualcuno, proprio come hai fatto tu! Solo staff e ospiti d'onore, però. Io aggiorno il registro, e mi assicuro che il loro soggiorno sia gradevole!


--- Hypnos Misc Meeting 06 ---
Hypnos: *Ooh*, stavolta eri arrivato fino ai Prati d'Asfodelo, eh? Grande! Insomma, poi sei morto comunque, ma non così in fretta come al solito, perciò... è già qualcosa, no?


--- Hypnos Run Progress 01 A ---
Hypnos: Ehi, wow, ce l'hai fatta! Stando alla mia lista sei morto, vediamo un po'... cinquanta volte *almeno*! Più di chiunque altro da queste parti, ho idea!


--- Hypnos Run Progress 01 ---
Hypnos: Ehi, lascia che sia il primo a dirtelo: *congratulazioni*! Sei morto ben cento volte da quando tengo il punteggio... ehm, il conto, voglio dire. Non vinci nulla, sia chiaro, ma il viaggio in sé è già una ricompensa o qualcosa del genere, no?


--- Hypnos Run Progress 02 ---
Hypnos: Non ci crederai mai, è una notiziona! Sei pronto? Tre... cento... *volte*!! Esatto! Ecco quante volte sei morto! È tipo... un intero villaggio colpito da un terremoto, ma ogni singolo abitante eri tu!


--- Hypnos Run Progress 03 ---
Hypnos: Oh, non ci credo... ma la mia lista non mente mai! E qui dice che sei morto *cinquecento *volte in tutto! *Cinquecento*!! Non mi viene neanche in mente un numero più grosso!


--- Hypnos Meg Defeated 01 ---
Hypnos: Di solito vegliare sulla Vasca dello Stige è piuttosto noioso, ma ultimamente c'è un gran viavai! Per dire, qualcuno è emerso da lì proprio poco fa! Avresti dovuto vedere la mia faccia quando ho realizzato che non eri tu!


--- Hypnos About Thanatos 01 ---
Hypnos: Ehi! Visto che continui a morire, non è che per caso ti sei imbattuto in mio fratello mentre eri in giro? Non lo vedo da secoli, chissà che sta combinando?
Zagreus: So che c'è una grossa guerra in corso, e mio padre ha inviato Thanatos a fare un sopralluogo. Hai ragione, però, è un bel po' che non lo vedo. Ne sono cambiate di cose quaggiù, nel frattempo.
Hypnos: Eccome! La sala comune ha riaperto i battenti, e poi, ehm... be', in ogni caso! Se vedi mio fratello là fuori, digli che qui abbiamo tutto sotto controllo!


--- Hypnos About Thanatos 02 ---
Hypnos: Ehi, hai visto? Mio fratello è tornato! È proprio qui, da qualche parte... credo! Buon vecchio Thanatos. È sempre così impegnato che... non mi rivolge mai la parola! Un po' come tuo padre con *te*, immagino!


--- Hypnos About Thanatos 03 ---
Hypnos: *Uaaah*! Oh, hah, mi hai fatto prendere un colpo, stavo, sai... ehm... stavo solo...
Zagreus: Ehi, ah... insomma, va tutto bene, Hypnos?
Hypnos: Oh, ma certo! Va tutto alla *grande*. È solo... be', è per via di Thanatos. Ha detto certe cose, e... adesso non sono più tanto sicuro di star dando il massimo, capisci?
Zagreus: Sono certo che non intendeva ferire i tuoi sentimenti. Aspetta, ma che dico? Lui è sempre stato parecchio duro con te, vero?
Hypnos: Ehi, e se io non gli stessi più simpatico? Ha altri fratelli con cui parlare!


--- Hypnos About Thanatos 04 ---
Hypnos: Oh, ehi! Ehm, è piuttosto imbarazzante, ma, ecco, *ah*... grazie! Voglio dire, hai parlato di me con Thanatos, giusto? Mi sembrava che si comportasse in modo strano: è decisamente più gentile con me, ultimamente!
Zagreus: Ma dai, Hypnos, io non c'entro proprio nulla. Da quel che ho visto, ti stai impegnando al massimo e accetti le critiche al tuo lavoro con grande professionalità. Penso che Thanatos apprezzi molto questo genere di cose. Come dargli torto?
Hypnos: Non saprei! Ma apprezzo comunque che tu ti sia scomodato per me, insomma... io sto solo qui a salutare e registrare i defunti! Tu, invece... sei proprio un vero amico!


--- Hypnos About Thanatos Relationship 01 ---
Hypnos: Ehi, eccoti qui! Senti, ma è proprio vera questa storia fra te e Thanatos?! Perché è venuto a dirmelo e io ho risposto *coooosaaa*? Ma poi ho pensato: ha un sacco senso!
Zagreus: Sono certo che qualsiasi cosa ti abbia detto è del tutto vera, Hypnos.


--- Hypnos About Sleeper Seat 01 ---
Hypnos: Ehi, hai visto? Qualcuno mi ha regalato questa nuova fantastica poltrona per pisolini! Non che intenda sdraiarmi in orario di lavoro! Sono perfettamente in grado di dormire in piedi!


--- Hypnos Post Flashback 01 ---
Zagreus: Ehi, Hypnos, non è che riusciresti a farmi entrare in quella porta chiusa a chiave in fondo al corridoio?
Hypnos: Oh, *ahahah*. Sei in vena di battute, eh? Lo sai che non posso più farti entrare nelle stanze private del capo, visto che hai tradito la sua fiducia e tentato la fuga! Spiacente, ordini dall'alto!


--- Hypnos Post Ending 01 ---
Hypnos: Ehi, hai visto?! La regina è tornata! Certo, però, che ce ne ha messo di tempo!
Zagreus: Ehi, vacci piano, Hypnos. È di mia madre che stai parlando!
Hypnos: Eh? Sul serio! Ma *dai*! Allora neanche la *tua *mamma passa mai del tempo con te! Abbiamo qualcosa in comune!


--- Hypnos Post Ending 02 ---
Hypnos: Aspe', aspe' aspe', cos'è questa storia che tu *lavori *qui, adesso? Pensavo ti avessero licenziato, e che fosse per questo che te n'eri andato!
Zagreus: Hypnos... credi davvero che io sia morto tutte queste volte solo perché ero triste per essere stato licenziato?


--- Hypnos Post Epilogue 01 ---
Hypnos: Ho sentito che la festa che avete dato qui è stata davvero uno spettacolo! Tutti gli dèi riuniti nello stesso posto, a mangiare, bere e non uccidersi a vicenda! Mi sarebbe piaciuto vederlo.
Zagreus: Avresti dovuto esserci, Hypnos! Non che io abbia notato la tua assenza, ma... cos'è successo? Avevi altre faccende da sbrigare?
Hypnos: Ho dormito tutto il tempo!


--- Hypnos Autograph 01 ---
Zagreus: Ehi, Hypnos. Questo è per tutti i benevoli consigli che mi hai dato. È un ricordino da un certo mostro sovradimensionato con la testa di toro e un'ascia bipenne al fianco. Spero ti piaccia.
Hypnos: Cos'abbiamo qui? La calligrafia è un po' confusa, ma dice... no, non ci credo! \"A Hypnos, il mio più grande fan. Resta vigile. Asterio\". C'è... c'è anche il disegnino di un toro. Tu... io... wow. *Wow*!


--- Hypnos Consolation 01 ---
Hypnos: *Ooh*, qui dice che un Bruto Reietto ti ha fatto fuori, che peccato! Sono lenti, ma picchiano giù parecchio duro. Hai provato a scansarti?


--- Hypnos Consolation 01 B ---
Hypnos: Stando alla mia lista, sei stato di nuovo rispedito qui a suon di legnate da uno di quei Bruti Reietti! Quel trucchetto di spostarsi dalla loro traiettoria non ha funzionato, eh...?


--- Hypnos Consolation 02 ---
Hypnos: Sembra che una Strega Reietta ti abbia colpito a morte, eh? Mi dispiace per te. Hai provato a colpirle prima tu?


--- Hypnos Consolation 02 B ---
Hypnos: Sei incappato in una Fattucchiera, eh? Hanno molto più talento di quelle streghe da quattro soldi sparse per il Tartaro, perciò tuo padre le tiene al calduccio su nell'Asfodelo, a quanto pare!


--- Hypnos Consolation 02 C ---
Hypnos: *Ooh*! Fulminato da un'Ammaliatrice, eh? Il regno di tuo padre è proprio zeppo di streghe, vero? La magia dev'essere parecchio rischiosa per i mortali. E anche per te, a quanto vedo!


--- Hypnos Consolation 03 ---
Hypnos: *Aah*, pare che tu sia saltato in aria su una di quelle trappolacce lasciate in giro da un'Urna Reietta, eh? Hai provato a non camminarci sopra, magari?


--- Hypnos Consolation 04 ---
Hypnos: *Ooh, wow*, Megera in persona ti ha battuto l'ultima volta, eh? Roba intensa! D'altronde è veloce, e forte, e bella, e... ehm... comunque, spero che le Moire ti trattino meglio, la prossima volta!


--- Hypnos Consolation 04 B ---
Hypnos: *Hah*, Megera ti ha fatto fuori un'altra volta! È una vera furia quella, eh? Una volta, ho provato a fermarla mentre andava da tuo padre. Non si è neanche girata a guardarmi! *<Sospiro...>


--- Hypnos Consolation 04 C ---
Hypnos: Sei stato *sbattuto *dalla Furia Megera! *Eh*?! Ho sempre voluto dirlo. Sbattuto, sai, come un uovo? Visto come ti ha strapazzato usando quella frusta, come minaccia di fare anche con me ogni volta che provo a parlarle?


--- Hypnos Consolation 05 ---
Hypnos: Sei stato infilzato ben bene da una Trappola Pungente, eh? Che sfortuna! Hai provato a non stare lì impalato quando escono le punte?


--- Hypnos Consolation 06 ---
Hypnos: *Ooh*, pare che stavolta sia stata una di quelle Trappole Lanciadardi a farti fuori. Chissà che *male*! Hai provato a ripararti dietro qualcosa?


--- Hypnos Consolation 07 ---
Hypnos: *Ohiohi*, pare che un'urna esplosiva ti abbia spappolato in mille pezzi! Ci conserviamo le anime più incarognite, sai, ma se solo le sfiori per sbaglio... *BUM*! Hah!


--- Hypnos Consolation 08 ---
Hypnos: *Wooow*, sei stato ucciso da uno di quei Granatieri Esangui! Quegli scheletri sono una forza! Mi ero sempre chiesto che succederebbe se uno se ne stesse fermo ad aspettare che tutte quelle bombe esplodano!


--- Hypnos Consolation 09 ---
Hypnos: *Ohiohi*, pare proprio che stavolta siano state le Ossa dell'Idra a darti il benservito, eh? Ho sentito dire che ogni testa ha un diverso asso nella manica. Che forza, però!


--- Hypnos Consolation 09 B ---
Hypnos: Le Ossa dell'Idra ti hanno beccato un'altra volta, eh? È un vero peccato. Ma sai che ti dico? Voglio che tu torni di nuovo là fuori, attraversi il Tartaro e l'Asfodelo, e le dia una bella lezione da parte mia, ok? Ok!


--- Hypnos Consolation 09 C ---
Hypnos: Aspetta, fammi indovinare: sei stato di nuovo massacrato dall'Idra Scheletrica! Quante volte fanno, con questa? Ma la prossima sarà quella buona, ne sono certo! O magari quella dopo. Be', prima o poi, sicuramente!


--- Hypnos Consolation 10 ---
Hypnos: Cavoli, stavolta è stato un Debosciato Reietto a rispedirti qui, eh? Ti avrà preso a ceffoni, immagino. Magari puoi provare a farli fuori prima tu, che dici?


--- Hypnos Consolation 10 B ---
Hypnos: *Ooh*, qui dice che sei di nuovo ammazzato di sberle da un Debosciato Reietto, che sfortuna! Hai provato a parlarci, o... qualcosa del genere? Può essere un'idea!


--- Hypnos Consolation 11 ---
Hypnos: Ehi, una di quelle Pietre Sulfuree che fluttuano in giro ti ha ridotto in cenere, eh? La prossima volta che uno di quei cristalli cerca di trasformarti in carbonella, perché non provi a scansarti un po' di lato?


--- Hypnos Consolation 14 ---
Hypnos: *Ooh*, a quanto pare ti sei arrostito da solo buttandoti nel magma, eh? So che sei abituato a stare coi piedi al caldo, ma fare due passi su quella roba, ecco, mi pare comunque eccessivo!


--- Hypnos Consolation 15 ---
Hypnos: *Oh*. E così sei andato dritto dritto sopra una pozza di magma rovente, stavolta? Scommetto che se avessi aspettato un attimo, si sarebbe raffreddato e non saresti morto!


--- Hypnos Consolation 16 ---
Hypnos: *Oooh*, qui leggo che una di quelle piccole Zucchevuote ti ha azzannato alla grande! Te l'hanno fatta anche stavolta, eh? Se non fossi un così bel bocconcino, magari ti lascerebbero in pace... e lo farei anch'io!


--- Hypnos Consolation 16 B ---
Hypnos: Sei stato addentato da una Zuccavuota un'altra volta?! Oh, che razza di sfortuna. Devi aver fatto qualcosa che ha messo le Moire di pessimo umore, mi sa!


--- Hypnos Consolation 16 C ---
Hypnos: *Oh-hohoh, *un Guastatore ti ha spappolato, te lo leggo in faccia! E anche sulla mia lista, ovviamente! Riporta tutte le cause di decesso, sai? Alle volte è roba davvero morbosa... be', abbi cura di te, comunque!


--- Hypnos Consolation 17 ---
Hypnos: Hai proprio la faccia di uno che le ha buscate sode da uno scheletro! Tanto sode da rispedirti qui, eh? E infatti, la mia lista conferma tutto. Scheletro compreso! Quegli Esangui sono proprio tosti!


--- Hypnos Consolation 18 ---
Hypnos: Stando alla mia lista, sei stato pietrificato a morte da una brutta gorgone fluttuante, eh? Senza offesa a Dusa, ovvio! Suona piuttosto doloroso, ma... ehi! Se non altro per un po' sei stato una statua di te stesso! Mi piacciono le statue.


--- Hypnos Consolation 19 ---
Hypnos: *Pff*, me lo lasci dire? *Ahia*! Da quel che leggo qui, eri da qualche parte nell'Asfodelo quando uno Spaccateste ti ha ridotto a una frittella! Continua così e diventerai ancora più basso, *ahah*!


--- Hypnos Consolation Hit And Run Unit ---
Hypnos: *Mmm*, hai proprio l'aria di chi è appena stato pietrificato e poi frantumato in mille pezzi dalla Megagorgone dei Prati d'Asfodelo, eh? Be', mi spiace per te, e prima che tu me lo chieda: non dirò niente a Dusa, tranquillo!


--- Hypnos Consolation 20 ---
Hypnos: *Oh*, riconosco quello sguardo! È quello di chi ha appena fatto una gran brutta fine per mano di un Immolatore Esangue!! Come fanno a produrre quelle onde? E soprattutto, perché fanno così *male*? Hai tutto il tempo di rifletterci su, ora!


--- Hypnos Consolation 21 ---
Hypnos: Pare che tu abbia preso una *rovente *batosta da uno di quegli Incendiari Esangui, o sbaglio? So che l'idea di prendere al volo una di quelle loro bombe esplosive è allettante, ma... lo vuoi un consiglio da amico? Non credo che dovresti farlo.


--- Hypnos Consolation 22 ---
Hypnos: Oh, *wow*, Aletto ti ha preso di mira...? Di solito non uccide le proprie vittime, sai... preferisce tenerle in vita il più a lungo possibile, in realtà. Se la chiami \"vita\", visto come le concia! Tu invece devi darle proprio sui nervi, eh?


--- Hypnos Consolation Tisiphone 01 ---
Hypnos: Se sei stato ucciso dalla Furia Tisifone, vuol dire che sei stato accusato di *assassinio*! È uno dei crimini peggiori, a quanto ne so! Be', spero che tu riesca a discolparti, o qualsiasi cosa facciano i mortali in casi come questo!


--- Hypnos Consolation Shade Sword 01 ---
Hypnos: E così hai perso un duello all'ultimo sangue con uno Spadaccino Eletto, eh? Be', sono il meglio sulla piazza, perciò non abbatterti! Doveva accadere, prima o poi! E se può consolarti, probabilmente accadrà ancora!


--- Hypnos Consolation 24 ---
Hypnos: Qui dice che sei stato trasformato in spiedino da uno di quei Lancieri Eletti! *Wow*! Chissà che male! Peccato tu non abbia una bella corazza in cuoio o qualcos'altro che possa proteggerti in frangenti simili... be', pazienza!


--- Hypnos Consolation 25 ---
Hypnos: A quanto pare sei stato pestato ben bene da un Oplita Eletto, eh? Hai provato ad attaccarlo quando aveva la guardia abbassata? O forse quei tipi lì non la abbassano mai, la guardia... *oh*...


--- Hypnos Consolation 26 ---
Hypnos: Lasciami indovinare: sei stato colto di sorpresa da uno di quegli Arcieri Eletti, vero? La prossima volta non startene lì impalato come adesso, e forse non sarai un bersaglio tanto facile!


--- Hypnos Consolation 27 ---
Hypnos: Se ho capito bene, hai... incrociato un Carro Nemeo che ti si è sfracellato addosso, è così? Devi fare attenzione quando attraversi le strade dei Campi Elisi. Sono molto trafficate!


--- Hypnos Consolation 28 ---
Hypnos: Quelle statue di arcieri sparse per i Campi Elisi devono essere proprio un bel vedere, ma se te ne stai fermo ad ammirarle finiranno per rispedirti qui ogni volta!


--- Hypnos Consolation 29 ---
Hypnos: A quanto vedo, sei rimasto *colpito *da quelle statue a falange sparse per l'Elisio! Complimenti a tuo padre per essersi assicurato che fossero tanto belle quanto efficienti nell'infilzare eventuali intrusi... te compreso!


--- Hypnos Consolation 30 ---
Hypnos: Leggo qui che sei stato incenerito all'istante dall'esplosione di un uovo di fenice! Se vuoi il mio parere, be', dovresti stare il più alla larga possibile da quei cosi!


--- Hypnos Consolation 31 ---
Hypnos: *Woow*, non riesco a credere che tu abbia affrontato il Minotauro! Per forza sei di nuovo qui! Lo sanno tutti che è imbattibile... soprattutto io! Senti, la prossima volta che lo incontri... gli chiederesti un autografo? Ti prego?


--- Hypnos Consolation 31 B ---
Hypnos: Il Minotauro ti ha ucciso un'altra volta, eh? Dev'essere stato eccitante! *Allooora*, sei per caso riuscito ad avere il suo autografo, prima di soccombere?


--- Hypnos Consolation 31 C ---
Hypnos: Di nuovo sopraffatto dal Minotauro! È proprio un gran bel bestione, eh? Ma dimmi un po', hai qualche novità su quella faccenda dell'autografo?


--- Hypnos Consolation 32 ---
Hypnos: Oh, appena ho saputo che avevi affrontato il Campione dell'Elisio ho immaginato che saresti stato di ritorno! Sai, pare che tra i mortali sia un onore essere uccisi da uno come Teseo! Continua così, e forse diventerai famoso anche tu!


--- Hypnos Consolation 32 B ---
Hypnos: A essere sincero, non credo tu abbia molte possibilità di vittoria contro Teseo e il Minotauro insieme! Però, forse riuscirai almeno a farti dare quell'autografo che ti avevo chiesto... hai provato a dire \"per favore\"?


--- Hypnos Consolation 32 C ---
Hypnos: Oh bene, rieccoti! Allora, prima che Teseo ti uccidesse di nuovo, sei per caso riuscito a chiedere al mio toro preferito se potesse darti un suo autografo originale, stavolta?


--- Hypnos Consolation 33 ---
Hypnos: Sembra che qualcuno abbia appena scoperto che esistono tipi di farfalle parecchio pericolosi, eh? Come quelle che escono a sciami da un Prendianime! Magari potresti provare a... non avere un'anima? A quel punto infastidirebbero qualcun altro!


--- Hypnos Consolation 34 ---
Hypnos: Perciò una di quelle Ruote Fiammanti ti si è gettata addosso ed è esplosa eliminando entrambi in un colpo solo, è così che è andata? Be', se può farti sentire meglio, *tecnicamente *vuol dire che ti sei già vendicato!


--- Hypnos Consolation 35 ---
Hypnos: Ti sei imbattuto in quegli sgradevoli Satiri che bazzicano il Tempio dello Stige, eh? Neanche immagino l'agonia che si prova, a sentire il loro veleno letale scorrerti nelle vene!


--- Hypnos Consolation 36 ---
Hypnos: Sai, prima d'ora avevo solo sentito parlare dei feroci, giganteschi ratti che vivono appena al di sotto della superficie! Almeno adesso possiamo affermare che non si trattava solo di dicerie!


--- Hypnos Consolation 37 ---
Hypnos: *Bleah*, qui c'è scritto che sei stato letteralmente masticato da un'orda di Roditori inferociti... e a pochi passi dall'uscita dal regno, per di più? Oltre al danno la beffa, eh?


--- Hypnos Consolation 38 ---
Hypnos: Oh, pare che le Urne Reiette del Tartaro abbiano abbiano cugini ancor più malevoli in prossimità della superficie... ma tu lo hai già scoperto, eh? Quando hai pestato uno dei loro ricordini esplosivi, dico.


--- Hypnos Consolation 39 ---
Hypnos: Conosco quello sguardo! È quello di uno che è appena stato incenerito da una Pietra Strisciante, o sbaglio? Quei loro raggi incandescenti fanno ancora più paura quando vengono sparati tutti insieme, eh?


--- Hypnos Consolation 40 ---
Hypnos: Oh, eccoti! Aspetta un po', ma... eeh?! La mia lista dice che sei stato ucciso da un... *\"Riservato\"*? Che accidenti vuol dire? Non ho mai visto niente del genere!


--- Hypnos Consolation 40 B ---
Hypnos: Quei Riservati te l'hanno fatta di nuovo, eh? Continuo a chiedere di che si tratti, ma nessuno sembra sapere di cosa sto parlando! Non è che potresti descrivermeli tu, per favore?


--- Hypnos Consolation 40 C ---
Hypnos: *Oh*! Che cosa buffa. Stavolta non c'è niente sulla mia lista, eppure... giurerei di averti appena visto uscire dalla Vasca dello Stige. Questo registro va revisionato, mi sa.


--- Hypnos Consolation 41 ---
Hypnos: La lista dice che ti sei beccato una di quelle seghe circolari del Tempio dritta nel petto, eh? *Mamma mia*... almeno ora sei di nuovo tutto intero!


--- Hypnos Consolation 42 ---
Hypnos: Secondo te, se una di quelle asce nel Tempio ti spacca il cranio a metà... si può parlare di *emicrania*? Be', in ogni caso la cura è sempre quella: non farti colpire!


--- Hypnos Consolation Poison Trap ---
Hypnos: Oh, *qualcuno *qui è finito dritto in una nuvola di gas tossico! Le tue funzioni vitali avranno dato le dimissioni parecchio in fretta, eh? Se non altro, la prossima volta saprai di dover evitare quella roba. E poi è verde, dai!


--- Hypnos Consolation Biome Timer ---
Hypnos: E così, hai esaurito il tempo a disposizione e il Patto della Pena ti ha ucciso sul colpo, eh? Questo sì che è un *ultimatum*, ahahahah!


--- Hypnos Consolation Gun Grenade Drop Trait ---
Hypnos: Oh, qui dice che stavolta ti sei fatto saltare in aria da solo, con quello strano aggeggio che hai trafugato? La prossima volta, ricorda di puntarlo nell'*altro *verso!


--- Hypnos Consolation Mini Boss Crawler 01 ---
Hypnos: Eehi, aspe' aspe' aspe', non può essere corretto, qua dice, dice... *ahahahah*, sei stato sconfitto da un minuscolo topolino? Oh, *ahah*, scusa, è solo che, be'... sentite condoglianze.


--- Hypnos Consolation Died Early 01 ---
Hypnos: Aspetta, *cosa*? Sei *già *tornato? La mia lista dice che sei a malapena uscito di qui per poi morire... quasi subito! Ma ci hai provato, almeno? Perché in tal caso, be', ti toccherà provarci molto di *più*, la prossima volta!


--- Hypnos Consolation Wringer 01 ---
Hypnos: *Oh*, ti ha beccato uno Stritolatore, eh? Ti avrà spremuto come un acino d'uva! Sai cos'è l'uva, vero? Tipo grossi chicchi di melagrana che si schiacciano facilmente.


--- Hypnos Consolation Heavy Ranged Splitter 01 ---
Hypnos: *Ah*, a quanto pare hai incocciato nella Pietra del Dolore, giù nel Tartaro, eh? Quel coso mi dà i brividi! La prossima volta, prova a non fare niente: almeno finirà tutto più in fretta!


--- Hypnos Consolation Wretch Assassin 01 ---
Hypnos: Ehi, sei l'ultima vittima di un Sicario Reietto! Mica male, no? A quelli piacciono un sacco gli attacchi a sorpresa, perciò perché non provi a girare su te stesso come una trottola, la prossima volta? Così li becchi quando ti appaiono alle spalle!


--- Hypnos Consolation Ranged Burrower 01 ---
Hypnos: Fammi indovinare: un attimo ti fai gli affari tuoi nell'Asfodelo, e quello dopo, uno di quegli Aspidi sbuca dal suolo proprio di fronte a te e *ptui*! Ti stende con uno sputacchio corrosivo. *Ah*, be'! Cose che capitano, no?


--- Hypnos Consolation Bloodless Berserker 01 ---
Hypnos: Accapigliarsi con uno di quegli Assalitori Esangui non è stata una grande idea, *eh*? La prossima volta che ti stanno facendo a brandelli, ricorda: quello è il segnale per spostarsi fuori portata!


--- Hypnos Consolation Bullet Hell Witches 01 ---
Hypnos: *Wow*, ti sei imbucato al Circolo delle Streghe e ti hanno crivellato di quelle loro palle viola, eh? Non puoi mica farti vivo così e sperare che ti accolgano a braccia aperte! Devi studiare stregoneria per *anni *se vuoi far parte del gruppo!


--- Hypnos Consolation Charon 01 ---
Hypnos: Ehi, qui dice che è stato mio fratello *Caronte *a farti fuori, leggo bene? Neppure con me è mai stato molto carino! Mi ha anche colpito col suo remo qualche volta, ma mai *così *forte. Ci sarà stato un malinteso. Hai provato a parlargli?


--- Hypnos Consolation Charon 02 ---
Hypnos: Ti sei di nuovo scontrato con Caronte, eh? E non è andata meglio dell'altra volta! Tieni presente che ha un *sacco *di forza nelle braccia. Hai visto che razza di bicipiti? Magari dovresti provare anche tu a remare un po'!


--- Hypnos Consolation B Wrapping 01 ---
Hypnos: E così, hai trovato una fine violenta a bordo della famigerata Barca della Morte sul fiume di fiamme! Scheletri che ti dissanguano, Pietre del Vuoto che li rendono intoccabili...! Hai preso in considerazione l'idea di imbarcarti su una zattera diversa?


--- Hypnos Consolation Run Cleared 01 ---
Hypnos: Ehi, ma che è successo? Sei semplicemente... morto? Così, di *tuo*, senza essere... infilzato, picchiato, avvelenato, bruciato, schiacciato, fatto a pezzi, tramutato in pietra, eppure... eccoti di nuovo qui! Devono essere quelle \"Cause Naturali\" di cui parlano i mortali!


--- Hypnos Consolation Run Cleared 02 ---
Hypnos: Di nuovo Cause Naturali, eh? Che peccato. Cioè, un giorno te ne stai lì pensando ai fatti tuoi e a un tratto,*bleh*!! Sei *morto*! Ma *tu *ne sai qualcosa, no? *Io*, invece, posso solo immaginarmelo!


--- Hypnos Consolation Run Cleared 03 ---
Hypnos: Di nuovo quelle Causacce Naturali, vero? Be', la prossima volta dagli il fatto loro! Fallo anche per me, *eh*?


--- Duo - Hypnos and Hades (1) ---
Hades: Sei in ritardo sul tuo rapporto, Hypnos. Di nuovo. Di nuovo! I morti possono aspettare, ma io sono assai meno paziente. Esigo una spiegazione.
Hypnos: *Oh*! Vediamo, mi sono svegliato, non so a che ora, poi ho fatto il solito appello delle anime, ma all'inizio non riuscivo a trovare la mia lista, se lo immagina? Mi sono detto che magari mio fratello volesse farmi uno scherzetto, e così...
Hades: Arriva al punto, dannazione! Non ho tutto il giorno! O notte. *Argh*! Il tuo rapporto: dov'è?
Hypnos: Ci stavo arrivando, principale! Alla fine la mia lista era in sala comune, pensi un po', ma mica ce l'avevo messa io, nossignore! Perciò ho perso tempo a controllare che non fosse stata manomessa, sa, che riportasse nome, causa di morte, luogo di nascita, peso corporeo al decesso, eventuali allergie...
Hades: *Basta*!! Sangue e tenebra, basta così... assicurati solo che il registro dei defunti sia corretto, e poi torna al tuo posto. *Gah*, se solo somigliassi di più a tuo fratello...


--- Duo - Hypnos and Hades (2) ---
Hades: ...Ultimamente i tuoi rapporti sono assai più puntuali, Hypnos. E ci mancherebbe. Tuttavia... i bordi illustrati... dettaglio astuto. Fa sì che ogni rapporto sia facilmente individuabile tra le pile di scartoffie.
Hypnos: Oh, *grazie*, principale! Lieto che abbia gradito! Dopo che Thanatos mi ha fatto presente che rischiavo il posto, ho iniziato a tenere una lista dei *miei *compiti, e ora la controllo tutti i giorni, vagliando priorità, tempistiche, rapporti costi-benefici...
Hades: Sì, be'... di certo avrai un gran numero di faccende che richiedono la tua attenzione. Continua a lavorare con impegno, dunque.


--- Duo - Hypnos and Hades (3) ---
Hypnos: Padrone, non so davvero come ringraziarla per aver messo in bacheca la mia effigie, in sala comune! Mi hanno detto che è pure venuta bene! Io non ancora avuto il tempo di guardarla, ma l'ho messo in lista!
Hades: Hypnos... basta così. Non costringermi a rescindere le mie lodi e a defenestrarti una volta per tutte.
Hypnos: ...Ah, potrebbe ripeterlo con meno paroloni, principale? Perché non so, mi è parso un tantinello *negativo*?


--- Duo - Hypnos and Nyx (1) ---
Hypnos: ...È che a volte mi viene sonno, mamma, perché insomma, sto lavorando un *sacco*, di recente? Mi sa che mi hai anche visto, tutto preso a salutare ombre, fare liste, creare un'atmosfera accogliente...
Nyx: Rammenta ciò di cui abbiamo discusso in precedenza, Hypnos. Non chiamarmi così, finché ci troviamo qui. Mantieni il giusto contegno per un servitore della Dimora di Ade... e continua a esercitare la tua indipendenza, di grazia.


--- Duo - Hypnos and Nyx (2) ---
Nyx: Hai dimostrato costanza e competenza nello svolgimento dei tuo incarichi, Hypnos. Mi rallegra constatare che fai visibili progressi. I tuoi sforzi sono degni di lode.
Hypnos: Oh, wow, *grazie*! La lode di chi, esattamente? Di Megera? Thanatos? Dusa, magari! Aspetta, mica del principale in persona?!
Nyx: La mia lode. Non sempre posso prendermi cura di tutti i miei figli, come sai. Sta a loro curarsi di sé stessi, così come dei loro obblighi nei confronti del reame. Come madre... mi rassicura vedere che ne sei capace.
Hypnos: Capace? Io? *Oh*, mammina... cioè, ehm, *Madre Nyx*! Nessuno mi ha *mai *definito in questo modo!
Nyx: Sei mio figlio. Non mi aspetterei di meno. Tuttavia... rendersi utili non è sforzo da nulla, lo so bene. Continua a fare del tuo meglio. Io starò a guardare.


--- Duo - Hypnos and Persephone (1) ---
Hypnos: ...E se mai ti servisse *qualsiasi *cosa, Vostra Realitudine, sai *sempre *dove trovarmi: proprio là in fondo, all'erta come un'aquila! Benché in realtà non dovrei allontanarmi dal mio posto! Neppure per *te*!


--- Hypnos Chat 01 ---
Hypnos: Benvenuti alla Dimora di Ade! Gloria nella Morte!


--- Hypnos Chat 02 ---
Hypnos: Benvenuti alla Dimora di Ade, dove si fa la bella morte!


--- Hypnos Chat 03 ---
Hypnos: Benvenuti alla Dimora di Ade, dove la morte è il nostro mestiere!


--- Hypnos Chat 04 ---
Hypnos: Benvenuti alla Dimora di Ade. Grazie di essere morti!


--- Hypnos Chat 05 ---
Hypnos: Sempre di vedetta sulla Vasca dello Stige, come al solito!


--- Hypnos Chat 06 ---
Hypnos: Non mi beccheranno più a dormire sul lavoro!


--- Hypnos Chat 07 ---
Hypnos: Ohi, ehi, non ti avevo visto arrivare, *ehm*... bentornato!


--- Hypnos Chat 08 ---
Hypnos: *Wow*, immagino tu sia morto di nuovo là fuori, eh?


--- Hypnos Chat 09 ---
Hypnos: Oh, *wow*, già di ritorno? Che peccato!


--- Hypnos Chat 10 ---
Hypnos: Oh, ehi. Ehm... benvenuto! Procedi pure, direi!


--- Hypnos Chat 11 ---
Hypnos: *Ehm*, stavo solo riposando gli occhi... non lo dirai a nessuno, vero?


--- Hypnos Chat 12 ---
Hypnos: Beh, sai come si dice: \"Non c'è via di fuga\"!


--- Hypnos Chat 13 ---
Hypnos: Ehi, hai l'aria di uno a cui farebbe bene un sonnellino!


--- Hypnos Chat 14 ---
Hypnos: Oh, sei tu! Entra pure, ti ho sulla lista!


--- Hypnos Chat 15 ---
Hypnos: Di nuovo qui, eh? C'è voluto poco, mi pare!


--- Hypnos Chat 16 ---
Hypnos: Ormai sarai abituato a morire in questo modo, eh?


--- Hypnos Chat 18 ---
Hypnos: È piuttosto scortese da parte delle Moire continuare a farti questo!


--- Hypnos Chat 19 ---
Hypnos: Grazie per essere deceduto! È un piacere rivederti!


--- Hypnos Chat 20 ---
Hypnos: Va' pure avanti, penso io a registrarti!


--- Hypnos Chat 21 ---
Hypnos: Fortuna che sei praticamente immortale, dico bene?


--- Hypnos Chat 22 ---
Hypnos: Mi sa che sei qui per restare, *hah-ah*!


--- Hypnos Chat 23 ---
Hypnos: C'è sempre la prossima volta, no?


--- Hypnos High Relationship Chat 01 ---
Hypnos: Come sta il mio migliore amico, *eh*?


--- Hypnos High Relationship Chat 02 ---
Hypnos: Gliela farai pagare la prossima volta, no?


--- Hypnos High Relationship Chat 03 ---
Hypnos: Non perdere tempo a causa mia, d'accordo?


--- Hypnos High Relationship Chat 04 ---
Hypnos: Ti ho già registrato, va' pure!


--- Hypnos High Relationship Chat 05 ---
Hypnos: Mi piace un sacco avere un migliore amico!


--- Hypnos High Relationship Chat 06 ---
Hypnos: Sono contento che tu sia morto, così possiamo parlare!


--- Hypnos High Relationship Chat 07 ---
Hypnos: È bello fare queste chiacchierate intime, lo sai?


--- Hypnos High Relationship Chat 08 ---
Hypnos: Ci vediamo la prossima volta che muori, ok?


--- Hypnos High Relationship Chat 09 ---
Hypnos: Goditi il soggiorno!


--- Hypnos High Relationship Chat 10 ---
Hypnos: Ho qui un questionario, ti va di compilarlo?


--- Hypnos High Relationship Chat 11 ---
Hypnos: Benvenuto alla Dimora di Ade! Entra pure!


--- Hypnos High Relationship Chat 12 ---
Hypnos: Benvenuto alla Dimora di... oh, lo sai!


--- Hypnos High Relationship Chat 13 ---
Hypnos: Diamo il bentornato al nostro più frequente ospite!


--- Hypnos High Relationship Chat 14 A ---
Hypnos: Voglio che tu vada là fuori, e *muoia *in un modo tutto nuovo!


--- Hypnos High Relationship Chat 14 ---
Hypnos: Non c'è via di fuga, in caso non te l'abbiano detto!


--- Hypnos High Relationship Chat 15 ---
Hypnos: Puoi *farcela*! Di qualunque cosa si tratti!


--- Hypnos Gift 01 ---
Zagreus: Sorpresa, Hypnos! Ti ho preso questo.
Hypnos: Ehi, ehi, *ehi*! Non puoi portare qui questa roba! Ahah, scherzo. Grazie! Aspetta, eccoti qualcosa in cambio!


--- Hypnos Gift 02 ---
Hypnos: Oh! Wow! Grazie mille! Che pensiero gentile, ahah! Sono proprio contento che tu sia morto, ora!
Zagreus: Già, meno male, Hypnos! Meno male che sono morto.


--- Hypnos Gift 03 ---
Hypnos: Ah, forte! *Ehm*, ti ringrazio!! Non è poi così male che continui a tornare qui, eh? Almeno non per me!
Zagreus: Mi ci sto abituando. Anche se non mi sentirei più granché benvenuto se non fosse per te, Hypnos.


--- Hypnos Gift 04 ---
Hypnos: *Wooooow*! Devi essere arrivato parecchio lontano, se sei riuscito a riportarmi uno di questi. Wow! Grazie davvero per la visita!
Zagreus: Sei un raggio di sole in una serie di morti violente, Hypnos.


--- Hypnos Gift 05 ---
Hypnos: Ahah, ma questo è un sogno che si avvera! Voglio dire... com'è che sei sempre così gentile con me? Comunque, *ehm*, grazie davvero!
Zagreus: Di niente, Hypnos! Goditela tutta.


--- Hypnos Gift 06 ---
Hypnos: Oh, ma sei il migliore! Scommetto che sei morto apposta solo per riportarmi questa. Non è così?
Zagreus: Ti svelo un segreto, Hypnos: sono morto apposta ogni singola volta, solo per rivederti.


--- Hypnos Gift 07 ---
Zagreus: Hypnos, voglio che tu sappia che, grazie a te, il pensiero di tornare qui ogni volta dopo l'ennesima morte atroce mi risulta meno intollerabile. Il tuo benvenuto mi è di grande conforto! Perciò, ecco a te.
Hypnos: Ma-ma-ma aspetta un attimo, questa è *Ambrosia*! Non puoi portarla qui, è proibito! Finiremo entrambi nei guai, e intendo *grossi *guai, se ci beccano a passarci questa roba!
Zagreus: Noto che non mi hai ancora ridato la bottiglia, perciò farò conto che tu abbia intenzione di tenerla.


--- Hypnos Gift 08 ---
Zagreus: Un altro scambio proibito, Hypnos. A volte, in punto di morte, mi ritrovo a pensare... \"Be', se non altro Hypnos mi elargirà una delle sue perle di saggezza sul perché io abbia fallito così miseramente\". Perciò, tieni! Per tutti i tuoi generosi consigli.
Hypnos: Ooh, ma io... mi viene da piangere, voglio dire, i miei consigli sono gratis! Non c'è davvero bisogno che tu faccia questo... ma sono tanto felice che tu l'abbia fatto! Anche se è illegale di brutto! Io... io... io...!
Zagreus: Tu cosa, Hypnos? Tu cosa?
Hypnos: ...Io penso che potresti essere il mio migliore amico! Hai... hai provato a essere il mio migliore amico?


--- Duo - Thanatos and Hypnos (1) ---
Thanatos: Hypnos, dico sul serio: è l'idea peggiore che io abbia mai sentito. Riesci a capire quanto poco senso abbia?
Hypnos: Dico solo che se tu, magari, portassi via tutti i mortali in un colpo solo, ecco, ti risparmieresti un bel po' di trasferte e avremmo più tempo da trascorrere insieme, no?
Thanatos: Non so perché perdo tempo con te, onestamente. Torna al lavoro, e lasciami fare altrettanto.


--- Duo - Thanatos and Hypnos (2) ---
Thanatos: Non puoi continuare ad addormentarti sul lavoro in questo modo, Hypnos. È del tutto inaccettabile.
Hypnos: Oh, schiacciavo solo un pisolino, Thanatos! Saperti nei paraggi mi rilassa! Benché, pensandoci, se combinassi un guaio potresti anche farmi fuori, eh?
Thanatos: Non darmi idee. Sveglia, ora, e smettila di battere la fiacca. Questo posto ha bisogno dell'impegno di tutti, e tu hai delle responsabilità. Al lavoro!


--- Duo - Thanatos and Hypnos (3) ---
Thanatos: ...Hypnos, su questa lista vedo voci che risalgono a un mucchio di tempo fa... molti di questi mortali li ho portati qui l'anno scorso! E gli ingressi di questa settimana li hai già registrati! Perché non è segnato tra i compiti già svolti?
Hypnos: Pensa un po', stavo giusto per occuparmene! Poi sei arrivato tu, mi sono distratto, e mi è proprio... sfuggito di mente! Cose che capitano, no?
Thanatos: Devi concentrarti, fratello. O il Sommo Ade ti strapazzerà di nuovo, e credimi, non vuoi che ciò accada.
Hypnos: Oh, non saprei. L'ultima volta che ho parlato col principale mi ha detto *molto *chiaramente che non vuole più rivolgermi la parola!


--- Duo - Thanatos and Hypnos (4) ---
Thanatos: Hypnos, non sei insostituibile. Ti è chiaro, questo? Se non ti dai da fare, e in fretta, qualcun altro si prenderà il tuo posto.
Hypnos: Oh, ti sento forte e chiaro, Thanatos! E lascia che ti dica che quel qualcuno avrà il *miglior lavoro di tutto l'Oltretomba*!
Thanatos: Ho l'impressione che tu non mi capisca, fratello. Be', dopo che sarà accaduto l'inevitabile, non venire ad accusarmi di non averci provato.


--- Duo - Thanatos and Hypnos (5) ---
Thanatos: ...Be', ma quanto spesso consulti queste tue liste? Se passi tanto tempo a stilare elenchi, non te ne resterà più per svolgere i compiti che elencano.
Hypnos: Oh, io *adoro *stilare liste... faccio sempre dei disegni ai margini, così ogni lista è *unica*! In questo modo revisionarla è un'*esperienza*, sai cosa intendo? Però... suppongo che in effetti prenda un po' di tempo.
Thanatos: Dovrai fare del tuo meglio entro i limiti delle tue responsabilità. Fai pause frequenti, dico bene? Prima e dopo ogni pausa potresti assicurarti che la tua lista di priorità sia aggiornata, magari.
Hypnos: Un momento, la mia lista di priorità...? Aspetta, stai dicendo che potrei fare una lista che riguarda... me? Oh. Wow. *Wow*...


--- Duo - Thanatos and Hypnos (6) ---
Thanatos: Ho saputo che ultimamente i tuoi rapporti sono impeccabili, Hypnos. Dimmi chi ti sta aiutando, avanti. Non può essere Zagreus.
Hypnos: Oh, *ahah*, no, lui non è d'aiuto. Ho solo preso a mettere le cose più importanti in cima alla lista, e a fare un po' più di attenzione ai rapporti sulle priorità, e... be', sembra che funzioni!
Thanatos: Be', qualunque sia la ragione... il tuo rendimento è migliorato, e chi di dovere ha preso nota. Continua così.


--- Duo - Thanatos and Hypnos (7) ---
Thanatos: ...Ma quello che intendo dire è che... mi dispiace, Hypnos. Sei mio fratello, ma non sempre ti ho trattato come tale. Saresti disposto a perdonarmi?
Hypnos: Ooh, ma dai, Thanatos, mi prendi in giro o cosa? Siamo due scheletri nello stesso sarcofago! Sei il migliore, e ti interessi sempre di tutto quello che faccio. Anche quando non ti vedo per quelle che sembrano epoche intere!
Thanatos: Be', non esageriamo, adesso. Abbiamo entrambi compiti importanti cui assolvere. Non ho ragione, fratello?


--- Duo - Thanatos and Hypnos (8) ---
Thanatos: ...Congratulazioni, fratello! Ho visto che hai finalmente il tuo posto in bacheca. Ci rendi molto fieri.
Hypnos: È proprio vero! Niente male, eh? Però adesso devi scusarmi, Thanatos, non posso proprio chiacchierare. Le ombre si stanno accumulando, devo salutare e registrare tutti... un sacco di lavoro, sai?
Thanatos: So come ci si sente. Be', in tal caso impegniamoci a fondo entrambi, d'accordo?


--- Duo - Dusa and Hypnos (1) ---
Hypnos: Oh, *ehm*, ehilà, Dusa! Come va con quelle tue infinite faccende?
Dusa: *Ehm*, signor Hypnos... potrebbe... potrebbe, non so, *ah*, dare un occhio alla processione di anime in fila per il Sommo Ade? Sarebbe il suo compito...
Hypnos: *Oh*! Uhm, nessun problema! Certo che posso, lo aggiungo subito alla lista!
Dusa: *Ehm*, bene, allora! Grazie per la chiacchierata, e ora... faccia un sonnellino, magari. Mi sembra piuttosto stanco...?


--- Duo - Dusa and Hypnos (2) ---
Dusa: Signor Hypnos, io, *ah*... volevo solo chiederle di nuovo come sta andando, con la processione di anime che è... proprio davanti a lei, vede, e... scorre piuttosto lentamente.
Hypnos: *Vero*?! Quelle ombre, sempre a blaterare per tutto, *tutto *il tempo, senza fermarsi mai! Insomma, mi stupisco che il Sommo Ade li *sopporti*, dovendoli ascoltare tutto il giorno, o notte!
Dusa: *Ehm*... sì, volevo solo dire... sarebbe compito suo far scorrere la fila, perciò, se si attardano troppo, magari potrebbe dir loro qualcosa, o... ha qualche brillante idea?
Hypnos: È un bel dilemma, Dusa, perché credo sia importante che le ombre abbiano l'occasione di dire la propria, mentre attendono il proprio turno! Ma in effetti è un gran problema, perciò ecco cosa farò: ci dormirò sopra! Ti faccio sapere appena sveglio!
Dusa: Ok, be'... in caso lei non lo faccia, mi farò viva io più tardi, immagino? Perché me l'hanno ordinato, perciò... *ehm*... a presto...


--- Duo - Dusa and Hypnos (3) ---
Hypnos: Ohi, Dusa, fammi indovinare! Sei qui per via della processione delle ombre, che ormai se ne sta ferma da un bel pezzo e comincia a intasare il salone... si sono mosse a malapena, guarda!
Dusa: Ha-ha proprio indovinato, signor Hypnos... perciò, ecco, per caso ha pensato a come far scorrere meglio il traffico di defunti, per mantenere il salone più sgombro e, oh, non saprei, magari a istituire un limite di tempo?
Hypnos: Non posso dire di averlo fatto, in effetti! Ho qui la mia lista degli arrivi, e la sto tenendo d'occhio con molta attenzione, con tutto il traffico che abbiamo di recente, e sai cosa? Le cose vanno a rilento, da queste parti!
Dusa: Sì, è così, infatti... ehm, io allora andrei, lei magari schiacci un pisolino, ok?


--- Duo - Dusa and Hypnos (4) ---
Dusa: Non riesco a crederci, signor Hypnos, come... *come ha fatto*? Tutte le ombre sono in fila ordinata, e... e scorrono anche in tutta fretta!
Hypnos: Ehi, è vero, guarda come *filano*! È così da un po'. Non è facile notarlo, visto quanto sono lente, ma io ho un occhio allenato. E anche tu, pare! L'hai notato prima di me, in questo caso. Scusa, qual era la domanda?
Dusa: Le ho chiesto come ha fatto a far tornare a scorrere il traffico, e... è per via dei sarcofagi, non è vero? Per tutto il salone! Le ombre hanno paura di restarci sopra troppo a lungo! Idea brillante, signor Hypnos, sono molto colpita!
Hypnos: Oh, *ahahah*, quello, be', non è niente, Dusa, davvero! Ma lasciami dire che è bello sapere che sei colma di ammirazione per il sottoscritto!
Dusa: Io, *ahah*, non mi spingerei così in là... ehm, comunque! Lo depenno dalla lista!


--- Duo - Megaera and Hypnos (1) ---
Megaera: Guarda chi c'è, Hypnos. Ti dispiacerebbe ripetere il consiglio non richiesto che mi hai appena dato, ora che anche Zagreus è qui?
Hypnos: Oh, *ahahah*, ecco, è una mia abitudine dare qualche dritta ai visitatori involontari, visto che a forza di parlare un po' con tutti, sono diventato piuttosto esperto! Riguardo al morire, intendo.
Megaera: Mi ha detto che la prossima volta dovrei evitare di più i tuoi attacchi, Zagreus. Perciò fa' attenzione là fuori, perché ora grazie a queste dritte utilissime conosco tutti i tuoi segreti.


--- Duo - Megaera and Hypnos (2) ---
Megaera: Penso di saper raggiungere la sala comune da sola, Hypnos. O... aspetta... mi hai appena chiesto un appuntamento?
Hypnos: Io? No, *nonononono*, no! Non mi permetterei mai, signorina, insomma, lei ha il suo posto, e io il mio. Apparteniamo a due mondi diversi, per così dire. Siamo destinati a incontrarci solo di rado.
Megaera: Ogniqualvolta ti rivolgo la parola lo consideri un complimento, non è così? In tal caso, lascia che sia io a dare un consiglio a *te*, per una volta: smetti di fare l'idiota.


--- Duo - Megaera and Hypnos (3) ---
Megaera: ...Non mi saluti più altrettanto di frequente, Hypnos. Non ci avrei fatto caso, se non fosse metà del tuo intero lavoro. Se c'è qualcosa che intendi dirmi, perché non lo fai adesso?
Hypnos: Oh, ehm, vede... signorina Megera, le spiace se la chiamo così? Stavo dicendo, pensavo che magari fra me e lei potesse esserci qualcosa, visto che lei continua a morire sempre più spesso, e io continuo a star qui ad aspettarla...? Sebbene... credevo che lei fosse invincibile...
Megaera: Capisco. Perciò ti stai rendendo conto che l'immagine che avevi di me era interamente frutto della tua immaginazione, è così?
Hypnos: Oh! È solo che... ero convinto che con tutti i consigli che le ho dato, avrebbe ripreso a uccidere lei Zagreus, anziché il contrario! Mi sembra solo che le cose non stiano andando come speravo, capisce?
Megaera: Si direbbe quasi che tu mi stia scaricando, se non fosse che... be', in ogni caso, pensi che starai bene?
Hypnos: Oh, certo! A dire il vero, mi basta veder arrivare uno di voi due. Salutare sempre e solo ombre si fa monotono, dopo un po'! Quelle non rispondono mai.
Megaera: Capisco. In tal caso... salutami, la prossima volta che passo di qui.


