--- Orpheus With Eurydice 01 ---
Orpheus: Oh, Zagreus, che cosa magnifica vederti qui. Euridice e io stavamo recuperando il tempo trascorso lontani l'uno dall'altra.
Eurydice: Già. Quindi, se vuoi scusarci un momento, tesoro? Mi è rimasto ancora qualcosina da recuperare. Ma aspetta, prima di andare!


--- Orpheus With Eurydice 02 ---
Zagreus: Non ho mai udito nulla del genere, prima. Per quanto siate bravi ognuno per conto proprio, siete davvero magnifici assieme.
Orpheus: Un complimento splendido, amico mio. Senza dubbio le Moire stesse tramarono affinché Euridice e io ci incontrassimo, cantassimo, e ci amassimo, per poi esser crudelmente seppur brevemente separati!
Eurydice: Oh, non ricominciare, Orfeuccio. Abbiamo tutta la morte davanti! E un sacco di duetti arretrati.
Orpheus: Cielo, ovviamente hai ragione, mia cara. Se vuoi scusarci, Zagreus? L'arte ci chiama.


--- Orpheus With Eurydice 03 ---
Zagreus: Ehi, voi due! Come sta andando di recente? Vi parlate di nuovo? O vi cantate, almeno?
Orpheus: Oh, tutto sta andando meravigliosamente, amico mio. Non avrei mai pensato di rivedere Euridice, dopo che io...
Eurydice: Orfeuccio continua a straziarsi riguardo a quella volta, tesoro. Ma stiamo facendo progressi. Grazie per averlo fatto passare di qua. Sono sicura che ci sia voluto un bel po' di incoraggiamento.


--- Orpheus With Eurydice Misc Chat 01 ---
Eurydice: Ehi, grazie della visita, Vostra Altezza! Ecco a te!


--- Orpheus With Eurydice Misc Chat 02 ---
Eurydice: Orfeuccio e io ce la passiamo ottimamente, grazie a te. Stammi bene, tesoro!


--- Orpheus With Eurydice Misc Chat 03 ---
Eurydice: Spero che anche tu trovi qualcuno con cui cantare, tesoro.


--- Orpheus With Eurydice Misc Chat 04 ---
Eurydice: Non preoccuparti, Altezza: lo farò tornare a lavoro in perfetto orario. Capito, Orfeuccio?


--- Orpheus With Eurydice Misc Chat 05 ---
Eurydice: Orfeuccio e io siamo la tipica vecchia coppia sposata, tesoro.


--- Orpheus With Eurydice Misc Chat 06 ---
Eurydice: Se trovi la felicità là fuori, tesoro, non voltarti indietro.


--- Orpheus With Eurydice Misc Chat 07 ---
Eurydice: Le cose da queste parti non vanno poi così male, tesoro. Spero tu possa dire altrettanto.


--- Orpheus With Eurydice Misc Chat 08 ---
Eurydice: Che posso dire, tesoro? Ci piace provare il nostro brano preferito!


--- Orpheus With Eurydice Misc Chat 09 ---
Eurydice: Guarda un po' se non è il pargoletto di Ade venuto a farci visita!


--- Orpheus With Eurydice Misc Chat 18 ---
Eurydice: Indovina come passiamo il tempo di recente, tesoro? Se ora vuoi scusarci...


--- Orpheus With Eurydice Misc Chat 19 ---
Eurydice: Abbiamo appena finito di mangiare, tesoro! Ne è avanzato un bel po'.


--- Orpheus With Eurydice Misc Chat 20 ---
Eurydice: C'è solo una cosa migliore del cantare, tesoro, ed è cantare con qualcuno che ami.


--- Orpheus With Eurydice Misc Chat 21 ---
Eurydice: Orfeuccio si sta solo esercitando per la sua prossima esibizione di fronte ad Ade senior!


--- Orpheus With Eurydice Misc Chat 22 ---
Eurydice: Chi l'avrebbe detto, tesoro? Ci becchi proprio in mezzo a una canzone!


--- Orpheus With Eurydice Misc Chat 23 ---
Eurydice: Ormai ho rinunciato a insegnare a Orfeo a cucinare, però col canto se la cava!


--- Orpheus With Eurydice Misc Chat 24 ---
Eurydice: Guarda, Orfeuccio, arriva pubblico! Canta a squarciagola!


--- Orpheus With Eurydice Misc Chat 25 ---
Eurydice: Non badare a Orfeo, tesoro. Quando canta non c'è modo di farlo smettere!


--- Orpheus With Eurydice In The Blood Chat 01 ---
Eurydice: Conosci questo pezzo, tesoro? È uno dei nostri vecchi successi!


--- Orpheus With Eurydice In The Blood Chat 02 ---
Eurydice: Io e Orfeuccio ripensavamo ai bei tempi andati!


--- Orpheus With Eurydice In The Blood Chat 03 ---
Eurydice: Abbiamo pensato di cambiare un po' genere, tesoro!


--- Orpheus With Eurydice In The Blood Chat 04 ---
Eurydice: Devo dire che questo vecchio brano mi piace sempre di più, con gli anni!


--- Eurydice First Meeting 01 A ---
Eurydice: Ehi, tu devi essere il figlioletto di Ade! Come va la vita, Altezza Reale? Piacere di conoscerti, io sono Euridice. Cos'è che porta un pezzo grosso come te in un posto come questo?
Zagreus: Ehi! Le formalità non servono. Sono Zagreus. Sono alle prese con degli affari ufficiali. Verifico questa situazione col magma, sai com'è. Comunque, senza offesa, ma vado piuttosto di fretta.
Eurydice: Però, sembri davvero indaffarato, tesoro! Ti lascio andare subito, ma qui da me vige una sola regola: nessuno se ne va mai a mani vuote, intesi? Perciò scegli, ora. Offre la casa!


--- Eurydice First Meeting 01 B ---
Eurydice: Ehi, tu devi essere il figlioletto di Ade! Come va la vita, Altezza Reale? Piacere di conoscerti, io sono Euridice. Cos'è che porta un pezzo grosso come te in un posto come questo?
Zagreus: Ehilà! Le formalità non servono: solo Zagreus va bene. Ho alcune questioni ufficiali che mi attendono al di là dell'Idra Scheletrica, perciò senza offesa, ma andrei piuttosto di fretta.
Eurydice: Però, sembri davvero indaffarato, tesoro! Ti lascio andare subito, ma qui da me vige una sola regola: nessuno se ne va mai a mani vuote, intesi? Perciò scegli, ora. Offre la casa!


--- Eurydice First Meeting 01 C ---
Zagreus: Ehilà! Niente formalità: solo Zagreus va bene. Ho alcune questioni ufficiali che mi attendono, ma... hai detto di chiamarti Euridice? Non è che conosci un certo Orfeo, vero? Un tipo un po' lugubre, pettinatura notevole, portato per la musica?
Eurydice: È stato *lui *a mandarti? Senti, tesoro, perché non torni a pensare ai tuoi affari, eh? Non puoi comunque andartene a mani vuote, è la regola... perciò scegli, offre la casa! Ma non portare niente a lui.


--- Eurydice About Orpheus 01 ---
Eurydice: Ehi, tesoro, che succede? Sputa il rospo! Io so sempre quando c'è sotto qualcosa. Me lo sento fin nelle radici.
Zagreus: Be', è che... conosci un certo Orfeo, ho ragione? Un tipo un po' lugubre, pettinatura notevole, portato per la musica? È impiegato alla corte di mio padre. Dice di te che sei la sua musa. E che gli manchi molto. Pensavo... fosse giusto fartelo sapere.
Eurydice: Orfeo ha detto questo, eh? Lascia che ti dica una cosa. Al vostro prossimo incontro, chiedigli di raccontarti di quella volta che è sceso fin qui per salvarmi, anche se ero già morta. Riesci a immaginare come sia finita?
Zagreus: *Ehm*... sì, credo proprio di sì. Scusa, non volevo turbarti.
Eurydice: Sì, be', neanche lui lo voleva! Ma sai che c'è? Le azioni contano più delle intenzioni, tesoro. Ora mangia qualcosa, e poi rimettiti pure a correre.


--- Eurydice About Orpheus 02 ---
Eurydice: Che c'è, tesoro? Oh no, non dirmi che sei venuto fin qui dal Tartaro solo per parlarmi ancora di quel buono a nulla del tuo amico strimpellatore.
Zagreus: Figuriamoci! Sono qui per le tue magnifiche doti canore, culinarie e dialettiche, ovviamente. Ma visto che lo tiri in ballo... mi sembra che tu abbia molte cose da dirgli. Posso fare qualcosa al riguardo?
Eurydice: Vediamo se ho capito bene. Orfeo manda tutto a monte da vero idiota, e ora sono *io *a dover contattare lui? Spiacente, tesoro, ma non c'è proprio verso. Io e lui abbiamo chiuso. E sai cos'altro? Anche tu e io abbiamo finito, qui. Se vuoi scusarmi...


--- Eurydice About Orpheus 03 ---
Eurydice: Ehilà, tesoro! Che ne pensi? Non male come melodia, eh? Non capisco perché non cantiamo tutti. Risolleva l'umore e ammazza il tempo in un colpo solo. Cosa può esserci di meglio?
Zagreus: È una splendida canzone. Perciò, anche se sei arrabbiata con lui... con Orfeo, intendo... continui sempre a cantare?
Eurydice: Oh, ma non è mica sua, mi prendi in giro? Questa è opera mia! Sempre a ripetere a tutti che sono la sua musa... e lo credo bene! Ho scritto io metà delle sue canzoni! Questo non te l'ha mai detto, scommetto.
Zagreus: Be', magari non proprio in questi termini, ma... a volte Orfeo è difficile da decifrare.
Eurydice: Difficile da tollerare, vorrai dire... una qualità che spero non sia contagiosa, tra amici. Senti, sarà meglio che torni a esercitarmi. A presto.


--- Eurydice About Orpheus 04 ---
Zagreus: Senti, Euridice. Ti avevo promesso di non disturbarti ogni volta con la stessa storia, ma... tuo marito è davvero a pezzi per quello che è successo tra voi. Il suo dolore è sincero, e il suo amore profondo, anche adesso. Ne sono certo.
Eurydice: *Tsk*... e come ti aspetti che io risponda, Altezza Reale...?
Zagreus: Io... non lo so. Ma sai che ti dico? Non dovresti fidarti delle mie parole. Dovresti ascoltare le sue.
Eurydice: Non credo che lo incontrerò a breve, vista la situazione. Ma tu sei il rampollo di Ade! Se vuoi usare la tua influenza a nostro favore, chi sono io per fermarti? Non aspetterò col fiato sospeso, in ogni caso. Non che ne abbia più, di fiato.


--- Eurydice Progress With Orpheus 01 ---
Eurydice: Perciò, *ah*... come se la passa Orfeo, ultimamente? Si prende sempre cura dei suoi bei ricci? Immagino l'abbronzatura sia svanita, ormai.
Zagreus: Ricci? *Ehm*... non proprio. Ma se la passa bene, per i suoi standard. Di recente ha anche ripreso a cantare, il che è un bel passo avanti! Non so da quanto non lo facesse. Diceva di aver perso la propria musa.
Eurydice: E ora sa che sono ancora qui, da qualche parte, eh? Be'... grazie per avermi aggiornata, tesoro. La musica è il suo dono. Mi fa piacere che non abbia gettato via ogni cosa.


--- Eurydice Progress With Orpheus 02 ---
Zagreus: Euridice, posso chiederti un favore? Non che tu mi debba nulla, ma... vorrei domandarti una cosa, se posso.
Eurydice: Ma certo, tesoro. Di che si tratta? Ti avviso, però: non chiedermi le mie ricette. Sono un segreto di famiglia! Ti direi che me le porterò fin nella tomba, ma... sai com'è.
Zagreus: Le tue ricette non c'entrano, benché siano fantastiche. Si tratta della tua canzone. Sono certo che l'adorerebbero, giù alla Dimora! E c'è qualcuno che ha bisogno di sentirla. Non è che ne avresti una copia in pergamena da darmi?
Eurydice: Vuoi la mia *canzone *, Maestà? Lo sai che s'intitola *\"A mai più\"*, vero? *Tsk*. Ma sì, perché no? Se laggiù volete un po' di musica, almeno che sia di qualità. Ecco, portati via anche questo, già che ci sei.


--- Eurydice Progress With Orpheus Song Reaction 01 ---
Eurydice: ...Cos'ha detto, tesoro? Riguardo alla canzone, intendo. Scommetto che gli è piaciuta, è così? Ma vorrei esserne sicura. Continuo a chiedermelo, e non so cosa pensare.
Zagreus: Be', lascia che ti tolga il dubbio: gli piace e la canta come un usignolo, per l'intera Dimora. Suona... un po' più triste di quando la canti tu, magari... ma lo hai ispirato ancora una volta, proprio come facevi un tempo.
Eurydice: Oh. E così ha avuto successo, eh? Me lo sentivo che era una canzone diversa dalle altre. Ogni tanto metti insieme due parole e qualche nota e capisci subito di aver creato qualcosa di speciale.


--- Eurydice Progress With Orpheus 03 ---
Eurydice: E adesso, tesoro...? Insomma, mi hai rimesso in testa tutti questi pensieri su Orfeo, e... che ti aspetti che ci faccia, di preciso?
Zagreus: Anche se per ora non potete stare insieme, spero che ti faccia stare meglio sapere quanto lui tenga a te. E cercherò di usare la mia influenza, come hai detto tu. Con mio padre di mezzo non posso promettere niente, ma... farò quel che posso.
Eurydice: Beh, che vuoi che ti dica? Grazie, Altezza; significa molto per me. Non sentirti in obbligo, però. Sono stata bene senza di lui per tutto questo tempo, e starò bene in futuro, qualunque cosa accada. Magari potessi dire lo stesso di lui.


--- Eurydice About Singers Reunion Quest Complete 01 ---
Eurydice: Ehi, ascolta un momento, figliolo di Ade. Ascolta, io... ti ringrazio. Dal profondo del mio cuore. Per avermi riportato Orfeuccio, e per tutto il resto.
Zagreus: Euridice, non c'è di che, davvero. Mi hai aiutato ad attraversare le fiamme dell'inferno più volte di quante ne possa contare. Il minimo che possa fare è persuadere Orfeo a uscire dal suo pozzo di disperazione così che possiate aggiustare le cose fra voi.
Eurydice: Be', hai proprio un cuore d'oro, tesoro. Continuerai a vedere Orfeuccio in giro per la tua Dimora, ma ora potrò vederlo anch'io. È bello avere qualcosa da attendere, sai? Scommetto che qualcuno, là fuori, la pensa così riguardo a te.


--- Eurydice About Singers Reunion Quest Complete 02 ---
Eurydice: Ehi! Qual è il problema, Altezza Reale? Mi sembri giù di corda. Di solito sei tutto gran sorrisi, per una ragione o un'altra!
Zagreus: Oh, io... sai, ripensando a tutta questa storia tra te e Orfeo, mi sono reso conto che... be', spero di non essermi messo troppo in mezzo, ecco. Non avevo il diritto di intromettermi nelle vostre faccende personali. Avrei dovuto chiedere.
Eurydice: Oh, quello? *Pff*, ma dai, non farne un dramma. Se fossi stato troppo invadente, sta' pur certo che ti avrei detto il fatto tuo, erede al trono o no. Ma non si può mai essere troppo cauti quando si tratta dei sentimenti altrui, vero?


--- Eurydice About Singers Reunion Quest Complete 03 ---
Eurydice: Devo proprio dirtelo, tesoro: Orfeo è un sacco diverso dall'ultima volta che l'ho visto. Sai, quand'era ancora in vita e tutto il resto.
Zagreus: Credo che aver tentato di salvarti e fallito, essere morto e divenuto musico di corte, essersi rifiutato di cantare e ritrovato in punizione, per poi scoprire che sei qui, l'abbia un po' scosso. Perché, va tutto bene? Parevate andare d'accordo, l'ultima volta che vi ho visti.
Eurydice: Oh, andiamo ancora d'amore e d'accordo! Più di prima, perfino. Una volta faceva un po' più il divo, mentre ora è più... come posso dire... sensibile? Adesso si capisce sempre che cosa gli passi per la testa.


--- Eurydice About Singers Reunion Quest Complete 04 ---
Eurydice: Ehi, Altezza Reale! Devo dire che hai all'attivo un bel po' di prodezze, almeno a sentire Orfeuccio! Ma non temere, i tuoi segreti sono al sicuro con me.
Zagreus: Oh, no. Ti ha raccontato tutte le mie fanfaronate, vero? Ho cercato di spiegargli che erano tutte balle, e adesso è convinto che io stia solo facendo il modesto.
Eurydice: La modestia non attacca neanche con me, tesoro. O meglio, Vostra Magnificenza! Onestamente, mi onora essere in compagnia di qualcuno con tante grandi imprese di cui poter cantare!


--- Eurydice About Singers Reunion Quest Complete 05 ---
Zagreus: Ehi, davvero Orfeo una volta aveva i capelli ricci e... qualcosa chiamato \"abbronzatura\"? Io l'ho sempre visto... be', proprio com'è adesso.
Eurydice: Esatto! E un'abbronzatura è... ecco, se passi molto tempo al sole, lassù in superficie, la tua pelle inizia a cuocersi un pochino. Non è brutto come sembra! Ma devo dire che Orfeuccio si porta molto bene i suoi anni, non ti pare?


--- Eurydice Mentions Orpheus 01 ---
Eurydice: Dimmi una cosa, Altezza Reale: conosci un sacco di ombre, scommetto. Non è che per caso tra loro c'è un certo Orfeo? Un omino esile, con la voce lamentosa? Ho sentito dire che presta servizio alla tua corte. Fa il musico, no?
Zagreus: Certo che conosco Orfeo, siamo amiconi! Aspetta, perché me lo chiedi?
Eurydice: Amiconi, eh? Purché tu non debba fare affidamento su di lui per qualcosa... non mi ha mai menzionata, vero? Be', se mai lo facesse, digli che sto alla grande! Proprio alla grande.


--- Eurydice Mentions Orpheus 01 B ---
Eurydice: Che si dice, tesoro? Succede niente d'interessante giù nella tua lussuosa Dimora, ultimamente?
Zagreus: Be', hai menzionato Orfeo... per un certo periodo, mio padre lo aveva fatto rinchiudere per essersi rifiutato di cantare. Visto che sarebbe il musico di corte, sai... ma ora è tornato e sta più o meno bene, credo!
Eurydice: Non ha ubbidito agli ordini, eh? È proprio da Orfeo, non c'è che dire. Be', se questa è la cosa più eccitante che vi sia successa ultimamente, non mi sto perdendo molto a stare sempre qui.


--- Eurydice About Hermes 01 ---
Eurydice: Ehilà, tesoro, come va? Senti, tu devi conoscere un bel po' di pezzi grossi, no? Altri dèi, eccetera?
Zagreus: Ne conosco un po', sì. A dirla tutta, ho incontrato Ermes, di recente: vuole che tu sappia che gli dispiace, per come andò a finire. Ha qualcosa a che fare con quando Orfeo discese qui a cercarti?
Eurydice: Oh, che cosa dolce! È un tipo a posto, per venire dall'Olimpo. Sì, fu proprio lui a scaricarmi qui, a suo tempo. Nessun rancore, ovviamente, stava solo facendo il suo lavoro. Fu Orfeo a mandare tutto a monte.


--- Eurydice About Nymphs 01 ---
Eurydice: Non si vedono molte altre ninfe da queste parti, eh? Siamo dure a morire... di solito. Quanto mi sento speciale!
Zagreus: Non ho mai incontrato un'altra ninfa, ora che mi ci fai pensare. Però ne ho sentito parlare! A quanto pare la dea Artemide passa più tempo con loro che con gli altri dèi.
Eurydice: È quello che ho sentito anch'io! Ma non è che facciamo tutte comunella, eh. Ci sono le driadi, le naiadi, le nereidi, le oceanine... in pratica, ogni tipo di ambiente ha un gruppo di ninfe tutto suo! Magari ci vuole un nome anche per le ninfe dell'Oltretomba.


--- Eurydice About Persephone 01 ---
Zagreus: Euridice, per caso incontrasti una certa *Persefone *durante quella faccenda fra te e Orfeo, quando venne quaggiù a cercare di salvarti?
Eurydice: Oh, lei? Sì, era con Ade senior, perché? Aspetta. *No*. Non dirmi che tu...? E io che credevo...
Zagreus: È complicato. Ti... chiederei di non parlarne, per favore. Mi chiedevo solo... com'era? Se te ne ricordi.
Eurydice: Non è che ci abbia parlato granché, ma posso dirti questo: aveva buon gusto in fatto di musica! Orfeo e io le abbiamo fatto un duetto coi fiocchi, le è proprio piaciuto. Non l'ho più sentita, però. Spero vada tutto bene.


--- Eurydice About Persephone 01 B ---
Eurydice: Non è che ci abbia parlato granché, ma posso dirti questo: aveva buon gusto in fatto di musica! Orfeo e io le abbiamo fatto un duetto coi fiocchi, le è proprio piaciuto. Da allora non l'ho più sentita, però.


--- Eurydice Post Epilogue 01 ---
Eurydice: Ehi, gira voce che Persefone sia... tornata a casa? Mi pare proprio un'ottima notizia, no, tesoro?
Zagreus: Ehi! Sì, è tornata, e sì, è un'ottima notizia, grazie. Lei e io abbiamo molto tempo perso da recuperare, ma mi sembra che siamo partiti col piede giusto, se non altro.
Eurydice: Be', è un gran sollievo sentirlo. E tu sei ancora qui, perciò suppongo che tu abbia altre faccende ufficiali da sbrigare! Il che significa che posso ancora usarti come assaggiatore, di quando in quando!


--- Eurydice Post Epilogue 02 ---
Eurydice: Orfeuccio mi dice che la regina si sta riambientando bene, giù alla Dimora! Dev'essere un bel cambiamento averla intorno. Come ha reagito Ade senior, se posso chiedere?
Zagreus: Oh, lui... l'ha presa meglio di quanto gli abbia mai visto fare, ora che ci penso. È sempre il solito, bada bene, ma... c'è stato qualche miglioramento.
Eurydice: Mi fa piacere sentirlo! A Orfeuccio esibirsi è sempre piaciuto molto più che a me, e penso che lei sia un buon pubblico.


--- Eurydice About Music 01 ---
Eurydice: E tu, Ade junior, hai mai provato a cantare o a suonare uno strumento? Fa bene alla salute, sai!
Zagreus: Si dà il caso che strimpelli un po' la lira, in effetti! Orfeo mi ha dato qualche dritta. Non ho mai provato a cantare, però. Faccio fatica a vedermici, onestamente.
Eurydice: Be', posso suggerirti di fare un tentativo, prima o poi? Chissà, magari sei il prossimo Orfeo e non lo sai!


--- Eurydice About Onions 01 ---
Eurydice: Hai per caso mangiato *cipolle *venendo qui, tesoro? Senza offesa, ma dall'odore si direbbe che tu ne abbia ingoiata una intera, e cruda, per di più.
Zagreus: *Ehm*, sì, ma... un momento. Come altro avrei potuto mangiarla, invece?
Eurydice: Mi prendi in giro? Si possono fare grigliate, saltate, fritte, bollite, sott'olio, arrosto! Oh, tesoro mio. Ti sei perso una vera leccornia.


--- Eurydice About Love 01 ---
Eurydice: Fra parentesi, tesoro, c'è qualcuno di speciale nella tua vita? Mi sembri un buon partito, se posso dire.
Zagreus: Sai? Sì... credo ci sia, Euridice. La mia vita è un tale trambusto, di recente, che a malapena ho potuto fermarmi a pensare, ma... è bello avere l'appoggio di una persona cara, in tutto questo. E sapere che la rivedrò presto.
Eurydice: So cosa intendi. Ed è un'ottima cosa, fintanto che sei libero di restare te stesso. Ho conosciuto troppe ninfe le cui vite ruotavano intorno ai loro amati. Ma scommetto che chiunque sia il tuo amore, tu gli vada bene come sei.


--- Eurydice Misc Meeting 01 ---
Zagreus: Euridice, da quant'è che sei quaggiù, se posso chiedere? Mi sembra che tu ti sia sistemata bene. Ti sei trovata un posticino davvero niente male!
Eurydice: Da quanto tempo sono qui, tesoro? *Hm*! Non ne ho la più pallida idea. Quando sei un'ombra perdi del tutto il senso del tempo, senza sole né luna con cui regolarti. Ma dici bene: mi sono trovata un angolino mio e l'ho messo a posto!


--- Eurydice Misc Meeting 02 ---
Eurydice: Arrivi giusto in tempo, Vostra Maestà! Ho sul fuoco una cosetta da leccarsi i baffi, vedrai. Hai appetito, voglio sperare?
Zagreus: Eccome! Ti trovo generosa come al solito, Euridice. E sempre alle prese coi fornelli... e col canto, per di più! Hai spesso ospiti, da queste parti? Questo posto sembra... un po' fuori mano, diciamo.
Eurydice: Ti sembra che vengano a trovarmi in molti, qui? *Ahah*, no, ma mi piace comunque cucinare! In un certo modo, è come cantare. Più ti eserciti, più migliori, ma il risultato è diverso ogni volta.


--- Eurydice Misc Meeting 03 ---
Zagreus: Euridice, come fai a passare tanto tempo ai fornelli in mezzo a questo caldo insopportabile? C'è sempre stato così tanto magma, qui?
Eurydice: Il caldo, dici? *Ahah*, ma io sono morta, Maestà! Per me le fiamme dell'inferno sono solo un altro strumento gastronomico. E non ho neanche bisogno di dormire! Potrei continuare a cucinare in eterno. Mica male, no?


--- Eurydice Misc Meeting 04 ---
Zagreus: Sai, non avevo mai incontrato una ninfa prima d'ora. Sei più simile a una dea che a una mortale, esatto?
Eurydice: A una dea che può *morire *, sì! Ti pare giusto? Con me è bastato uno stupido morso di serpente, riesci a immaginare nulla di più imbarazzante? Sei lì che pensi ai fatti tuoi e *zac*! Sei morta e già per strada verso gli Inferi.
Zagreus: Io... conosco la sensazione meglio di quanto tu creda.
Eurydice: Be', sarei comunque finita qui, prima o poi. Meglio averlo fatto quando il mio aspetto è ancora rigoglioso! Anche se immagino che all'arrivo basti indicare sul registro l'età desiderata. Su insistenza dei morti di vecchiaia, scommetto.


--- Eurydice Misc Meeting 05 ---
Eurydice: Quali sarebbero queste faccende ufficiali di cui ti stai occupando, Maestà? Ti portano a passare spesso per i Prati d'Asfodelo, mi pare.
Zagreus: Io... ascolta, la verità è che sto cercando di uscire da qui. Ho subito qualche battuta d'arresto lungo il tragitto, ma prima o poi ce la farò, credo.
Eurydice: Ma davvero! Non dire altro, capisco benissimo. Spero che le Moire chiuderanno un occhio, per te. Uscire da qui... non ripensavo a questa possibilità da molto, moltissimo tempo...


--- Eurydice Misc Meeting 06 ---
Eurydice: Di tutti gli isolotti di magma nei Prati d'Asfodelo, il figliolo di Ade si è ritrovato di nuovo su questo! Hai per caso a disposizione una mappa di cui non so nulla, o cosa?
Zagreus: Non credo che una mappa mi aiuterebbe molto, visto che le stanze qui si rimescolano ogni volta. Però, il fatto che continui a incontrarti così è davvero una bella coincidenza.
Eurydice: Coincidenza, dici? Suvvia, tesoro... sei un dio. Qualcuno là fuori ti sta mettendo nella direzione giusta. Magari sono solo le Moire, no? Oh, be'! Avere compagnia non mi dispiace. Il cibo da offrirti non mi manca!


--- Eurydice About Acorn 01 ---
Zagreus: Euridice, devo ringraziarti ancora per la ghianda incantata che mi hai dato in dono. E così è da queste che crescono le piante e tutto il resto, in superficie?
Eurydice: Oh, non piante qualunque, tesoro! Alberi! Grandi, robuste querce nodose. Alcune vivono centinaia d'anni, il che è notevole, per dei mortali. Se te ne prendi buona cura, forse anche da questa nascerà qualcosa di speciale!


--- Eurydice About Acorn 02 ---
Zagreus: Ehi, scusa la domanda bizzarra, ma... questa Ghianda Sempreverde non... non è tua parente, vero? Perché, ecco... tu sei in parte quercia, no?
Eurydice: Sì, sì, in parte sono quercia, sì. Ma forse non la parte che pensi tu, cioè, non pensi mica che ti mollerei uno dei miei figli o roba del genere, no? *Ahahahah*, che schifo!


--- Eurydice About Distant Memory 01 ---
Eurydice: Un attimo, tesoro, cosa... *oh*. Per un momento mi era quasi parso che Orfeo fosse qui con te. Ma sentimi! Devo aver preso un'ottava troppo alta, o chissà cosa.
Zagreus: No, aspetta, credo che tu abbia ragione... dev'essere il suo Lontano Ricordo, quello che hai sentito! Me l'ha dato come pegno della nostra amicizia. Anche se, ora che ci penso... forse dovresti averlo tu.
Eurydice: Oh, ma tu guarda! È proprio lui, eccome! Non avrei dovuto dubitare dei miei istinti. Be', tienilo tu, tesoro. Di ricordi di lui ne ho già abbastanza, grazie!


--- Eurydice Low Health 01 ---
Eurydice: Oh, tesoro, che brutta cera. In cosa ti sei cacciato, di preciso? Tieni, magari uno di questi ti rimetterà in sesto.


--- Eurydice Low Health 02 ---
Eurydice: Oh, hai l'aria di uno che ne ha passate di cotte e di crude, Ade junior. Magari un boccone ti tirerà su!


--- Eurydice Low Health 03 ---
Eurydice: *Ooh*, sei un vero disastro, tesoro. Conserva le forze, e vedi se questo può esserti d'aiuto.


--- Eurydice Low Health 04 ---
Eurydice: Ehi, non mi sanguinare su tutto il pavimento, tesoro. Ho appena ripulito! Prendi uno di questi, magari può metterci una pezza.


--- Eurydice Chat 01 ---
Eurydice: Perché non metti qualcosa sotto i denti prima di rimetterti in cammino, tesoro?


--- Eurydice Chat 02 ---
Eurydice: Canta quando sei felice e canta quando non lo sei, Vostra Maestà.


--- Eurydice Chat 03 ---
Eurydice: Ehi, è il bimbetto di Ade! Che cosa ti preparo stavolta, Altezza Reale?


--- Eurydice Chat 04 ---
Eurydice: Ti direi di fare come a casa tua, tesoro, ma mi pare tu abbia una gran fretta!


--- Eurydice Chat 05 ---
Eurydice: Arrivi giusto in tempo, Altezza Reale! Ho cucinato una cosetta speciale apposta per te.


--- Eurydice Chat 06 ---
Eurydice: Ah, Vostra Maestà! Già di ritorno? Be', a presto, allora!


--- Eurydice Chat 07 ---
Eurydice: Stavo giusto pensando che era un bel po' che il bimbetto di Ade non si faceva vedere!


--- Eurydice Chat 08 ---
Eurydice: Che cosa ti servo questa volta, Altezza Reale?


--- Eurydice Chat 09 ---
Eurydice: Oh, mi sembri proprio affamato, tesoro! Ci penso io, non ti preoccupare.


--- Eurydice Chat 11 ---
Eurydice: Devi aver fame, tesoro. Ho qui qualcosina che ti rimetterà in sesto!


--- Eurydice Chat 12 ---
Eurydice: Sei carino a passare per un saluto, Vostra Maestà! Ecco, prendi!


--- Eurydice Chat 13 ---
Eurydice: Come vanno le cose ultimamente, tesoro? Stai mangiando abbastanza?


--- Eurydice Chat 14 ---
Eurydice: Canto e cucino, cucino e canto, come al solito. Mi conosci, tesoro.


--- Eurydice Chat 15 ---
Eurydice: Mangia, tesoro, mangia! Non ho altre bocche da sfamare, sai!


--- Eurydice Chat Extra 01 ---
Eurydice: Qui nell'Asfodelo tutto bene, Altezza Reale! Tieni gli occhi aperti là fuori. Io sarò sempre qui.


--- Eurydice Chat Extra 02 ---
Eurydice: Sei vuoi la miglior cucina di tutto l'Asfodelo, sai sempre a chi rivolgerti!


--- Eurydice Chat Extra 03 ---
Eurydice: Ehi, c'è il bimbetto di Ade! Che ti preparo stavolta, mm?


--- Eurydice Chat Extra 04 ---
Eurydice: Sta' molto attento là fuori, d'accordo, Maestà?


--- Eurydice Chat Extra 05 ---
Eurydice: Non lasciare che Ade senior ti butti giù di morale, tesoro. Ecco, assaggia.


--- Eurydice Chat Extra 06 ---
Eurydice: So che hai faccende importanti di cui occuparti, perciò grazie della visita, Maestà.


--- Eurydice Chat Extra 07 ---
Eurydice: Mi sembra che tu vada di fretta, ma c'è sempre tempo per uno spuntino veloce, non ti pare?


--- Eurydice Chat Extra 08 ---
Eurydice: Ehilà, Altezza Reale, bentornato! Arrivi giusto in tempo!


--- Eurydice Chat Extra 09 ---
Eurydice: Cerco di perfezionare queste ricette da non so più quanto tempo!


--- Eurydice Chat Extra 10 ---
Eurydice: Non dirmi che non hai mangiato niente dall'ultima volta che sei stato qui!


--- Eurydice Chat Extra 11 ---
Eurydice: Sei sempre il benvenuto qui, Maestà.


--- Eurydice Chat Extra 12 ---
Eurydice: Posso offrirti qualcosa a portar via, tesoro?


--- Eurydice Chat Extra 13 ---
Eurydice: Che cosa ti offro stavolta, Vostra Altezza?


--- Eurydice Mad Chat 01 ---
Eurydice: Mi raccomando, di' a quel buono a nulla di Orfeo che me la passo alla grande.


--- Eurydice Mad Chat 02 ---
Eurydice: Tesoro, ti chiederei come sta tu-sai-chi, ma in realtà non me ne importa un bel niente!


--- Eurydice Mad Chat 03 ---
Eurydice: Scommetto che Orfeo non ha avuto nessun colpo di genio ultimamente, ho ragione?


--- Eurydice Mad Chat 05 ---
Eurydice: Voglio sperare che non sia Orfeo a farti venire qui di continuo a farmi visita.


--- Eurydice Mad Chat 06 ---
Eurydice: Questa canzone è migliore di qualsiasi cosa mai prodotta da Orfeo, te lo posso assicurare.


--- Eurydice Mad Chat 07 ---
Eurydice: Se vuoi scusarmi, Vostra Maestà, non sono dell'umore giusto per fare conversazione.


--- Eurydice Mad Chat 09 ---
Eurydice: Sarà meglio che tu non abbia altri messaggi da parte di quel buono a nulla di Orfeo.


--- Eurydice Mad Chat 10 ---
Eurydice: Forza, mangia uno spuntino, tesoro. E di' a Orfeo che era delizioso.


--- Eurydice Aint Even Mad Chat 01 ---
Eurydice: Tieni d'occhio Orfeo anche da parte mia, va bene, tesoro?


--- Eurydice Aint Even Mad Chat 02 ---
Eurydice: Fa' una cosa per me, tesoro: fai sapere a Orfeo che può trovarmi qui.


--- Eurydice Aint Even Mad Chat 03 ---
Eurydice: Devo essere sincera con te, tesoro. A volte mi manca, giusto un pochino.


--- Eurydice Aint Even Mad Chat 04 ---
Eurydice: Un giorno o l'altro tornerai a trovarmi e troverai qui anche Orfeo, vedrai.


--- Eurydice Aint Even Mad Chat 05 ---
Eurydice: Controlla che Orfeo non si cacci in guai troppo grossi, tesoro. D'accordo?


--- Eurydice Aint Even Mad Chat 06 ---
Eurydice: Sto bene anche da sola, tesoro. Ma non mi dispiacerebbe se lui fosse qui.


--- Eurydice Aint Even Mad Chat 07 ---
Eurydice: Spero che Orfeo abbia successo, laggiù da voi.


--- Eurydice Aint Even Mad Chat 08 ---
Eurydice: Ti chiederei di portare uno spuntino anche a Orfeo, ma non voglio che gli arrivi freddo.


--- Eurydice Aint Even Mad Chat 09 ---
Eurydice: Orfeo mi dice che sei stato un buon amico. Grazie, tesoro.


--- Eurydice Aint Even Mad Chat 10 ---
Eurydice: Amo Orfeo e tutto quello che vuoi, tesoro, ma non è male avere un po' di tempo per me!
Eurydice: So che non puoi fermarti a lungo, tesoro, perciò mangia qualcosa e fa' attenzione là fuori, d'accordo?


--- Eurydice Aint Even Mad Chat 11 ---
Eurydice: Canto quando c'è qui Orfeo, e canto quando lui non c'è. Semplice!


--- Eurydice Gift 01 ---
Zagreus: Euridice, grazie per avermi fatto sentire il benvenuto nella tua incantevole dimora. Non posso dire lo stesso di molti dei posti che ho visitato ultimamente. Ecco, un regalino per te.
Eurydice: *Oh*, che cosa dolce, Vostra Maestà! Grazie per avermi portato un ingrediente così fresco! Sai che ti dico? Ecco una cosina per te, in cambio: ti aiuterà a stare al sicuro!


--- Eurydice Gift 02 ---
Eurydice: Proprio l'ingrediente che mi serviva. Grazie davvero, tesoro! Sai, non sei poi così male come si dice in giro!
Zagreus: Oh, non preoccuparti, stiamo ancora imparando a conoscerci! Ho un sacco di tempo per dimostrarmi all'altezza della mia pessima reputazione. Per quanto mi stupisca che tu abbia sentito parlare di me.


--- Eurydice Gift 03 ---
Eurydice: *Oh*! Per me, Maestà, sul serio? Giusto quel che mi serviva per la mia ultima ricetta.
Zagreus: Sai una cosa? Di tutte le anime che conosco, tu sei quella che trae il meglio da questi miei doni.


--- Eurydice Gift 04 ---
Eurydice: Mi leggi nel pensiero, tesoro! A volte le mie scorte finiscono davvero in un lampo.
Zagreus: Io invece finirò in un lampo i tuoi deliziosi manicaretti, visto che me ne offri l'opportunità.


--- Eurydice Gift 05 ---
Eurydice: Ehi, molto generoso da parte tua rifornire così le mie scorte di Nettare, Maestà!
Zagreus: Il piacere è tutto mio! Sei l'unica cosa gradita nei miei tormentati viaggi attraverso i Prati d'Asfodelo.


--- Eurydice Gift 06 ---
Eurydice: Grazie, Maestà! Non è che finirai nei pasticci per avermi portato questa roba, vero?
Zagreus: *Hah*! No, non penso di potermi cacciare in guai più grossi di così. Possa rendere i tuoi manicaretti ancor più deliziosi!


--- Eurydice Gift 07 ---
Zagreus: Euridice, mi chiedevo se questo non potesse giovare ai tuoi sforzi culinari. Ecco, tieni pure.
Eurydice: Wow, ma questa è Ambrosia! Difficile a reperirsi, da queste parti. Sei sicuro che posso averla?
Zagreus: Assolutamente! È il minimo che possa fare per la tua amicizia e il tuo supporto. È sempre un piacere udire la tua voce, quando mi trovo qui.


--- Eurydice Gift 08 ---
Eurydice: Ti ho mai detto che sei un vero zuccherino, tesoro? Perché in caso contrario, te lo sto dicendo adesso. Che fine farebbero i miei sforzi culinari se non fosse per te?
Zagreus: Credo che la tua abilità ai fornelli sarebbe altrettanto straordinaria, ma sono lieto di aver dato il mio personale contributo ai tuoi sforzi.
Eurydice: Be', sappiamo entrambi che hai fatto ben di più, per me. Non mi aspettavo di farmi altri amici, quaggiù, perciò conoscerti è stata davvero una bella esperienza. Che posso dire? Sei veramente un tipetto tutto pepe, Maestà.


