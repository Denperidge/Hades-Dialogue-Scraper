--- Duo - Ares and Poseidon (1) ---
Ares: Ebbene, mio infernale consanguineo, debbo dire che a volte vorrei essere in più stretti rapporti con tuo padre, se posso essere del tutto franco. Mio padre e mio zio, qui... hanno inclinazioni troppo distanti dalle mie.
Poseidon: Forse se non fossi tanto strambo e facessi uno sforzo per risultare più affabile, Ares, avremmo più cose in comune, tu e io! Se ti servono consigli su come fare, non farti problemi a chiedere!


--- Duo - Artemis and Poseidon (1) ---
Artemis: Ormai conoscerai mio padre e mio zio, no, Zagreus? Non so chi tra i due sia peggiore. *Ah*, voglio dire... superiore! Superiore, benché tecnicamente trascorra gran parte del suo tempo in mare, al di sotto dell'Olimpo, dico bene, zio?
Poseidon: Oh, Artemide, non c'è bisogno che tu mi lodi a tal punto di fronte a Zagreus! E comunque, star dentro, sopra, o sotto il mare non fa differenza, quando si è un dio! Voi due siete ancora giovani! Continuate così, e presto sarete grandi quasi quanto me!


--- Duo - Aphrodite and Poseidon (1) ---
Aphrodite: Se c'è una cosa da sapere sulla nostra famiglia, tesorino, è che ognuno di noi ha le proprie piccole stravaganze. Malgrado ciò, restiamo sempre uniti e il nostro amore reciproco non vacilla mai!
Poseidon: Oh-*hoh*! Che cos'abbiamo qui, piccolo Ade? Hai *compagnia*, a quanto vedo! Be', vi lascio soli, allora. Le mie labbra sono più serrate dello scafo di una galea da guerra!
Aphrodite: Oh, resta pure, Poseidone! Stavo giusto spiegando quanto tu sia idiota, ma una dimostrazione pratica vale più di mille parole! A ogni modo, caro, che stavo dicendo...?


--- Duo - Dionysus and Poseidon (1) ---
Dionysus: *Ah*, Zag, *ehm*... tuo zio vuole dirti due parole. Non papà, *ehm*, l'altro, intendo dire, e insomma, vuole farti un saluto, sapere come stai, perciò...
Poseidon: *Ah-hah*, eccoti qui infine, nipotino! Dioniso si sta mettendo in bella mostra, è così? Se vuoi far festa davvero, però, è con *me *che devi accompagnarti! E ora *va'*, con la mia benedizione!
Dionysus: *Oh*, a ogni modo noi siamo qui ad aspettarti, bello! Siamo più che certi che ce la farai, sai... prima o poi?


--- Duo - Athena and Poseidon (1) ---
Athena: Quando ho informato della tua esistenza il mio regale padre e il resto della famiglia, Zagreus, è stato nostro zio Poseidone il primo a scattare in piedi e a mettere il suo dominio sul mare e sulla terra al tuo servizio. Dico bene, zio?
Poseidon: La memoria non ti tradisce, Atena! Non capita tutti i giorni di scoprire che il mio tetro fratello Ade ha prodotto un erede tanto degno! Non si rende conto di quanto gli sia andata bene! E a *te*, nipote, andrà ancora meglio *quassù*!


--- Duo - Poseidon and Zeus (1) ---
Poseidon: E così, piccolo Ade, hai incontrato mio fratello Zeus, talvolta noto come re di tutti gli dèi! Benché, sotto molti aspetti, non sia potente quanto me! Né tanto affascinante. Voglio dire, io... *oops*--!
Zeus: Sai, fratello... ti facevo abbastanza saggio da non sparlare sul mio conto. So che la comune cortesia ti è alquanto estranea, ma fossi in te baderei a quel che dici in presenza del nostro caro nipote.
Poseidon: *Ah*, *ehm*, come stavo dicendo, piccolo Ade: mio fratello Zeus è il re di tutti gli dèi! Il più maestoso, possente e, ehi, diciamolo, il più *divino *di noi tutti!


--- Duo - Poseidon and Athena (1) ---
Poseidon: Avrai ormai capito che siamo una famiglia di gente molto sveglia, piccolo Ade! E mia nipote Atena è la più sveglia fra noi. Non diresti mai che non abbia figli propri, dal modo in cui si prende cura di noi tutti!
Athena: Di certo ho ereditato la mia intelligenza da tuo fratello e da te, illustre zio Poseidone. Fra parentesi, è mia opinione che in famiglia vi siano già bambini più che a sufficienza, senza bisogno di produrne altri, per il momento.


--- Duo - Poseidon and Ares (1) ---
Poseidon: Allora, piccolo Ade! Saprai già che ho altri nipoti quassù, dico bene? Il dio della guerra Ares, tanto per fare un esempio! E molte guerre celebri si sono svolte per mare, non è forse vero?
Ares: È certamente vero, diletto zio Poseidone. I mortali sfoggiano grande ingegno nel campo della guerra; essa sprona il loro progresso più di ogni altra cosa. Chissà, forse un giorno si daranno battaglia perfino nei cieli di mio padre.


--- Duo - Poseidon and Artemis (1) ---
Poseidon: Di me devi sapere, nipote, che quassù vado d'accordo con tutti, nessuno escluso! Un talento raro, a quanto pare! Prendi mia nipote Artemide: non sa stare neppure al più innocuo scherzo! Non ti sarà facile trovare marito con un broncio simile, ragazza!
Artemis: Oh, sarebbe una disgrazia, non farmici pensare, zio. Mi chiedo quale può mai essere la causa di questo mio perpetuo malumore. Forse lo sa Zagreus, che ne dici?
Poseidon: *Ahahah*! Visto che intendo, nipote?


--- Duo - Poseidon and Demeter (1) ---
Poseidon: La mia cara sorella adottiva Demetra, nonostante il suo atteggiamento severo, scherza spesso con me, nipote! Oh, eccola che arriva!
Demeter: Se hai finito di blaterare, Poseidone, il nostro giovane Zagreus ha cose ben più importanti di cui occuparsi. Gli serve la nostra benedizione, non la tua opinione. Dico bene, giovane germoglio?


--- Poseidon Beat Theseus Quest Complete ---
Poseidon: *Ah-ahah*! Sapevo di poter contare su di te, nipote! E così il tanto decantato premio dell'ingrato Teseo non era che un carro, eh? Non che gli sia servito a granché! Ben gli sta! Vantarsi che fosse più sontuoso di qualsiasi dono avesse ricevuto in vita... *bah*!


--- Poseidon Fish Quest Complete ---
Poseidon: *Ah-ahah-hah*, piccolo Ade, ero certo tu avessi i mezzi per sfoltire i ranghi di quei traditori sfuggiti alle mie acque di superficie in favore del dominio di tuo padre!! Possa la tua pesca essere eternamente fruttuosa!


--- Poseidon About Olympian Reunion Quest 01 ---
Zagreus: E va bene, proviamoci. Nel nome di Ade! Olimpo! Questo è un messaggio ufficiale! Zio Poseidone, spero che ti arrivi.
Poseidon: Che c'è, nipote? Una missiva? O una parte, perlomeno, indirizzata a me... ma con pezzi mancanti rivolti agli altri dèi, quassù? *Ah*, una mappa del tesoro, dunque! Il che significa che devo subito andare a fondo di questo mistero!


--- Poseidon Post Epilogue 01 ---
Poseidon: Parola mia, nipote, mi sono divertito un mondo, laggiù con il tuo vecchio padre. E Persefone, poi... che gioia! Non credevo l'avrei *mai *rivista! E così siamo di nuovo una famiglia unita, infine! Ma tu hai un lavoro da sbrigare, e tutto l'Olimpo farà la propria parte!


--- Poseidon About Zeus 01 ---
Poseidon: E così, nipote, il mio onorato fratello Zeus ti ha già concesso il potere del tuono? Be', vedrai che ti sembrerà ben poca cosa, una volta che avrai provato *questo*!


--- Poseidon About Athena 01 ---
Poseidon: *Aah*, vedo che hai già ricevuto la benedizione di Atena, piccolo Ade! È sempre così cauta e circospetta... ma con me ci sarà da divertirsi, vedrai!


--- Poseidon About Aphrodite 01 ---
Poseidon: *Oh-hoh*, e così hai già avuto notizie di Afrodite, non è vero, nipote? Comprensibile, ma prima le cose importanti: lascia che aggiunga un po' di mio a quel che hai già!


--- Poseidon About Ares 01 ---
Poseidon: Vento in poppa, nipote! Mi pare di capire che tu sia già stato benedetto da un *altro *dei miei nipoti, Ares! Avrai notato che non tutti quassù siamo fatti della stessa stoffa; e ringrazio il Fato per questo!


--- Poseidon About Artemis 01 ---
Poseidon: Percepisco che porti su di te il marchio della sfuggente Artemide, è così, nipote? Si tiene alla larga dalla maggior parte di noi, ma se ti ha preso in simpatia... be', ottimo!


--- Poseidon About Dionysus 01 ---
Poseidon: Ogni volta che Dioniso imbastisce un festino, presto o tardi io mi faccio vivo, sai, nipote? Perciò ora fai un po' di spazio per un altro dono, e diamoci dentro!


--- Poseidon About Hermes 01 ---
Poseidon: Piccolo Ade, mi pare che tu stia facendo grandi progressi! A un ritmo innaturale, perfino!! Come sei divenuto tanto rapido? Esercizi acquatici?!


--- Poseidon About Hermes 02 ---
Poseidon: Nipote, come riesci a farti strada nel regno del tuo crudele padre con tanta lena?! C'è un solo dio sull'Olimpo in grado di spostarsi così velocemente! A parte me, intendo! Dov'è finito, a proposito?


--- Poseidon About Demeter 01 ---
Poseidon: Piccolo Ade, avverto un certo gelo intorno a te. Devi aver ricevuto la pungente benedizione della venerabile Demetra, ho ragione? Personalmente preferisco l'acqua in forma liquida, ma chi sono io per giudicare?


--- Poseidon Vs Zeus 01 ---
Poseidon: Oramai avrai già conosciuto tuo zio Zeus, dico bene? Tengo solo a dirti che il buon Zeus è sempre molto impegnato, quindi fai capo a me, nipote: per te ho sempre tempo!


--- Poseidon Backstory 01 ---
Poseidon: Nipote! Ade, il tuo crudele padre, è mio fratello maggiore, lo sapevi? Non esattamente un tipo espressivo, neanche da giovane. Di rado ci siamo trovati d'accordo su qualcosa!


--- Poseidon Backstory 02 ---
Poseidon: Parola mia, hai fegato, piccolo Ade! Oserei dire che somigli più a me, che al mio burbero fratello maggiore! Riuscirai a sfuggire alle grinfie di quel vecchio bisbetico, vedrai!


--- Poseidon Backstory 03 ---
Poseidon: Il mio burbero fratello maggiore Ade avrà senza dubbio provato a metterti contro di noi, è chiaro come l'acqua, nipote! Sono fiero che tu abbia resistito alle sue subdole manipolazioni!


--- Poseidon Backstory 04 ---
Poseidon: L'ultima volta che io e tuo padre ci parlammo, mi consigliò di buttarmi a mare! Che faccia tosta, riesci a crederci, nipote? Be', mi ha proprio tolto le parole di bocca!


--- Poseidon About Powers 01 ---
Poseidon: È probabile, piccolo Ade, che al momento tu risieda al di sotto di uno dei miei sconfinati oceani! Di norma dovresti essere sott'acqua per poter brandire il mio potere, ma sai che ti dico? Vale lo stesso!


--- Poseidon High Relationship 01 ---
Poseidon: Ho molte altre cose importanti a cui badare a parte offrirti il mio aiuto, questo lo sai, vero, nipote? Ma possono aspettare: la famiglia prima di tutto!


--- Poseidon Max Relationship 01 ---
Poseidon: Se mai riuscissi a raggiungerci, nipote, sappi questo! Sarò lieto di essere per te la figura paterna che non hai mai avuto. Potremo misurarci in ogni genere di competizione acquatica, risolvere enigmi, far visita alle nereidi! Oh, sarebbe una gran cosa, non ti pare?


--- Poseidon About Seas 01 ---
Poseidon: Sai, nipote? Qui in superficie i mari sono temuti quasi quanto il tuo vasto Oltretomba laggiù! Dopotutto, ne uccide più l'onda che la spada!


--- Poseidon About Seas 02 ---
Poseidon: I miei oceani sono colmi di pericoli, piccolo Ade, non solo d'acqua! Molti dei defunti che ti sbarrano il passo perirono per mare, non per terra!


--- Poseidon Vs Meg 01 ---
Poseidon: *Ahh*, a quanto pare hai avuto qualche problema di genere femminile ultimamente, non è così, nipote? Mi riferisco alla Furia giù nel Tartaro, ovviamente! Continuerai a farti comandare a bacchetta?!


--- Poseidon Vs Meg 02 ---
Poseidon: *Hah*! Ho sentito che alla fine hai dato il benservito a quella Furia buona a nulla, nipote. Sapevo che avresti sistemato quella vecchia strega! E se ti infastidisce di nuovo, ricordale chi comanda laggiù!


--- Poseidon Run Progress 01 ---
Poseidon: Buon vento, nipote! Ho sentito che sei riuscito ad arrivare fino ai Prati d'Asfodelo! Ottimo lavoro, continua così!


--- Poseidon Run Progress 02 ---
Poseidon: *Ooh*, nipote, hai affrontato il Toro di Minosse, non è così? Devo proprio scusarmi per l'inconveniente, dal momento che si tratta di una mia creatura! È una storia lunga, invero alquanto noiosa... piuttosto sordida, anche. Be', tieni duro!


--- Poseidon Run Progress 03 ---
Poseidon: Ci giunge voce che tu abbia percorso davvero molta strada, nipote! La superficie è ormai in vista! Continua di questo passo e, col nostro aiuto, senza dubbio sarai presto fuori!


--- Poseidon Run Progress 04 ---
Poseidon: Chissà quali mostruosità ti attendono in prossimità della superficie, eh, piccolo Ade? Lo spaventoso mastino infernale di tuo padre, magari! Ah, ma sono certo che saprai restare a galla qualunque cosa accada!


--- Poseidon Run Progress 05 ---
Poseidon: Non perderti d'animo, nipote! Malgrado tutti i tuoi recenti sforzi, credo ti attenda una strada ancora alquanto lunga e dolorosa!


--- Poseidon Run Cleared 01 ---
Poseidon: *Ah*, ero certo che l'ultima volta tu fossi ormai sulla strada per l'Olimpo, nipote! Poco importa, vorrà dire che faremo subito un altro tentativo!


--- Poseidon Run Cleared 02 ---
Poseidon: Ma come, nipotino? Avrei giurato che tu avessi raggiunto la superficie, di recente, eppure ti ritrovo al punto di partenza. Dev'esserci qualcosa di veramente mostruoso a sbarrarti l'uscita!


--- Poseidon Post Epilogue 02 ---
Poseidon: Ti dirò, nipote, che mi ha scosso scoprire che Persefone è la tua vera madre! Un giorno scomparì nel nulla, pensa un po'! Pensai fosse fuggita. Aveva molto dei mortali, in lei. E invece era là sotto con tuo padre, quel volpone! È mio fratello, dopotutto!


--- Poseidon Post Epilogue 03 ---
Poseidon: Come se la passa il vecchio Ade ultimamente, nipotino? Ha meno grane a cui pensare? In quel vostro Oltretomba va tutto a gonfie vele, spero. Noi continueremo a fare la nostra parte da quassù. Mi sembra il minimo!


--- Poseidon Post Epilogue 04 ---
Poseidon: Persefone ci informa che sei intrappolato laggiù in via definitiva, essendo nato nelle tenebre, è così? Be', se vuoi il mio parere, non è l'atteggiamento giusto! Puoi fare *qualsiasi *cosa se ti impegni, nipotino! Fidati di me!


--- Poseidon Post Epilogue 05 ---
Poseidon: Se mai riuscissi a stare un po' di tempo in superficie, nipotino, sappi che intendo mostrarti il meglio che il mondo abbia da offrire! Dalle profondità dei mari alle vette dell'Olimpo! Forse non oggi, né domani, né per qualche era! Ma prima o poi, di certo!


--- Poseidon Post Epilogue 06 ---
Poseidon: È stato bello veder andare d'accordo i miei fratelli, come ai vecchi tempi! Be', forse non proprio come ai vecchi tempi, e ora che ci penso non andava tanto bene neanche allora, ma comunque! Meglio di prima, certamente!


--- Poseidon About Persephone Visit 01 ---
Poseidon: La tua cara madre, Persefone, è qui ed è sana come un pesce! Ma che te lo dico a fare, piccolo Ade? Peccato tu non possa accompagnarla! *Ah*, ma prima o poi ci incontreremo ancora!


--- Poseidon About Keepsake 01 ---
Poseidon: Ah-*hah*! Avverto che hai in tuo possesso la conchiglia che ti ho inviato, come piccolo assaggio degli splendori dell'oceano! Tienila stretta, così potrò seguire meglio i tuoi passi!


--- Poseidon Has Weapon 01 ---
Poseidon: Ah, piccolo Ade, ma tu brandisci Exagryph, il Rostro d'Adamante! Un'arma così temibile che decidemmo di metterla sotto chiave. Oh, be'! Di certo i suoi segreti, disastrosi se finissero in mani mortali, saranno al sicuro con te!


--- Poseidon About Fist Weapon 01 ---
Poseidon: Oh! Se la vista non mi inganna in quel cupo abisso, stai brandendo *Malphon*! Lasciatelo dire, piccolo Ade: quei vecchi guantoni ne hanno svolto di lavoro sporco, prima che tu nascessi!


--- Poseidon Has Weapon Upgrade 01 ---
Poseidon: Parola mia, piccolo Ade, è proprio buio là sotto, ma se gli occhi non mi ingannano è Stygius l'arma che impugni! Apparteneva a me un tempo, lo sapevi? Non era esattamente il mio tipo, ma ne abbiamo passate delle belle! Prenditene cura anche per me!


--- Poseidon About Hades Aspect 01 ---
Poseidon: Di' un po', è solo una mia impressione o è la lancia di tuo padre quella che hai lì, nipote? Ne ho sempre voluta una così... e ora ne ho una anche migliore! *Hah*!


--- Poseidon Legendary Pick Up 01 ---
Poseidon: Questa volta, nipote, mostriamo a tuo padre di che cosa sei fatto: *acqua*! Per la maggior parte, almeno! O così è per i mortali, se non altro. Non lo sapevi, scommetto!
Poseidon: *Ooh*, ho qualcosa di veramente speciale per te stavolta, piccolo Ade! Una cosetta che tenevo in serbo per quando ti fosti mostrato *davvero *degno!


--- Poseidon Legendary Pick Up 02 ---
Poseidon: I mortali amano ringraziarmi per la mia infinita generosità, nipote! Non sanno che la maggior parte è riservata a *te*!
Poseidon: Non esiste nulla di più potente dell'oceano, nipote, né sopra né sotto la sua superficie!! E nel caso te ne servisse una prova, ammira: il più grandioso dei miei doni, soltanto per te!


--- Poseidon About Theseus 01 ---
Poseidon: Di' un po', è vero che ti sei scontrato nientemeno che con Teseo, l'attuale campione dell'Elisio? Era un tipo irruento anche da vivo! Pensa che il mio onorato fratello Zeus sparse perfino la voce che fosse mio figlio! Che faccia tosta, ti pare?


--- Poseidon About Theseus 02 ---
Poseidon: Ebbene, piccolo Ade, senza dubbio avrai notato che tutti noi sull'Olimpo diamo aiuto anche al possente Teseo, che ti preclude l'uscita dall'Elisio! Non prenderla sul personale: le nostre benedizioni vanno a *chiunque *ne sia degno. Ma quelle migliori sono riservate a te!


--- Poseidon Beat Theseus Quest 01 ---
Poseidon: Quel furfante di Teseo! A quanto pare si è accaparrato un sontuoso premio, con le sue spacconate nell'Elisio! Ma tu avrai comunque la meglio, non importa quali mezzi lui e il suo taurino amico abbiano a disposizione! Perciò va' e sconfiggili, io verrò di certo a saperlo!


--- Poseidon About Fishing 01 ---
Poseidon: Nipote, ti sei imbattuto nel mio calamo da pesca, a quanto vedo! Fattura eccelsa, se posso tessere le mie stesse lodi! Vedrai che le creature del mio regno accorreranno al suo amo come i mortali ai miei templi! I miei migliori auguri!


--- Poseidon About Fishing 02 ---
Poseidon: Mi giunge voce che una gran quantità di creature del mio dominio acquatico sia stata sconfitta in singolar tenzone dalla tua abilità col calamo da pesca, piccolo Ade!! Puoi tenerli: ne ho a milioni!


--- Poseidon About Fishing 03 ---
Poseidon: Guarda quanti residenti fluviali hai catturato, piccolo Ade! Può solo significare che tra noi scorre un profondo legame, non ti pare? Io col mio potere sulle vastità dei mari.... e tu, col potere di trarre in trappola un pescetto con uno scatto di polso!


--- Poseidon About Guan Yu Aspect 01 ---
Poseidon: Ehi, quell'impressionante lancia che mi pare di scorgere in tuo possesso, non sarà mica... parola mia, non ho visto nulla del genere fuorché su coste assai remote! È maestosa quasi quanto il mio tridente! Ho detto *quasi*!


--- Poseidon About Arthur Aspect 01 ---
Poseidon: Che arma magnifica impugni, nipote! Deve trattarsi di un altro aspetto di Stygius, la lama che abbandonai molte ere or sono! Non uno che io abbia osservato di persona, ma ne vidi molti altri, altrettanto splendidi!


--- Poseidon Low Health 01 ---
Poseidon: *Hoh*, hai un aspetto davvero atroce, nipotino! Che ti è successo? Troppi malaugurati incontri con quei defunti buoni a nulla, prima che arrivassi *io*?


--- Poseidon Low Health 02 ---
Poseidon: Mi sembri proprio in cattive acque, piccolo Ade! Voglio dire, stai sanguinando un po' ovunque! Vediamo se posso metterci una pezza.


--- Poseidon Low Health 03 ---
Poseidon: *Ah*, che ti è successo, piccolo Ade?! Vedo anche da qui che sei più a pezzi di una zattera in mezzo a un uragano!


--- Poseidon Low Health 04 ---
Poseidon: Non morirmi proprio ora, nipote! Devi *vivere*! In caso contrario, il Dono che ti offro andrà sprecato!


--- Poseidon Low Health 05 ---
Poseidon: I tuoi odiati nemici ti hanno già quasi sopraffatto, temo! Ma puoi ancora invertire il flusso delle acque, specialmente ora che hai il mio aiuto!


--- Poseidon First Pick Up ---
Zagreus: È lo zio numero due, dev'esserlo per forza. In tal caso... in nome di Ade! Olimpo, accetto questo messaggio.
Poseidon: Ehilà, piccolo Ade! Riconosci tuo zio, nevvero? Abbiamo un sacco di cose da dirci, ma prima di tutto occupati di uscire da quel tetro Oltretomba! Quanto a me, vedrò se posso *smuovere un po' le acque *per crearti un diversivo!


--- Poseidon Misc Pickup 01 ---
Poseidon: Ohilà, nipote! È magnifico rivederti, e non hai perso il buonumore, o sbaglio? Andiamo, allora, scateniamo un po' di onde!


--- Poseidon Misc Pickup 02 ---
Poseidon: Ehilà, piccolo Ade! Sono io, il più grande dei tuoi zii, qui per aiutarti nel tuo più ardito tentativo di fuga! E quanto ammiro questa tua tenacia!


--- Poseidon Misc Pickup 03 ---
Poseidon: Di nuovo buon vento, nipotino!! Sono io, di ritorno per abbattermi come un'onda di marea sui tuoi numerosi e stolidi avversari!


--- Poseidon Misc Pickup 04 ---
Poseidon: Ehilà, nipote! Scommetto che hai un bel da fare coi tuoi nemici laggiù, perciò vediamo che posso fare... e credimi, posso fare un sacco!


--- Poseidon Misc Pickup 05 ---
Poseidon: Sembra che tu stia facendo bei progressi, nipotino! Bene! Permetti comunque che il tuo zietto preferito ti dia una spintarella!


--- Poseidon Misc Pickup 06 ---
Poseidon: *Ah, ahahah! *Ti ho trovato, nipotino! Ora sbaragliamo i tuoi nemici in un uragano di divina furia e potenza, che ne dici?


--- Poseidon Misc Pickup 07 ---
Poseidon: Piccolo Ade, ti ho mai detto quanto io detesti i morti? Lo ammetto, non ho stomaco per i mortali oltre la data di scadenza. Perciò sciacquiamo via tutto quel sozzume, che ne dici?


--- Poseidon Misc Pickup 08 ---
Poseidon: Che ne dici, nipote, sei pronto a inzupparti oppure no? Oh, immagino di sì; spieghiamo le vele, dunque, e dispensiamo un po' di giustizia acquatica!


--- Poseidon Misc Pickup 09 ---
Poseidon: Come procede la tua faida contro il mio burbero fratello, di recente? Il vecchio Ade è odioso con tutti quanti noi, non solo con te, quindi non prenderla sul personale e affidati al mio aiuto!


--- Poseidon Misc Pickup 10 ---
Poseidon: Pare che *qualcuno *qui abbia bisogno della potenza del mare, non credi anche tu, piccolo Ade? Per fortuna sono qui, così possiamo liquidare insieme i tuoi nemici!


--- Poseidon Misc Pickup 11 ---
Poseidon: Basta spassartela senza di me, nipote! Sono qui, perciò vediamo di farti rompere i tuoi fragili argini e uscire da lì come un fiume in piena!


--- Poseidon Misc Pickup 12 ---
Poseidon: Mi sembri un po' più in forze rispetto a prima, giovane nipote, ma sei ancora troppo magrolino, a voler essere schietti. Per cui, ecco! Vediamo di farti metter su un po' di muscoli!


--- Poseidon Misc Pickup 13 ---
Poseidon: *Ohilà*, nipote! Penso di averti fatto attendere abbastanza, perciò ora *andiamo *e facciamo a pezzi i nostri nemici, come tante navi in secca!


--- Poseidon Misc Pickup 14 ---
Poseidon: Sappi che la potenza dei mari è con te ancora una volta, nipote! Quindi che ne dici di impiegarla per il suo legittimo scopo, e andare a sfasciare qualcosa?


--- Poseidon Misc Pickup 15 ---
Poseidon: Ti serve per caso un po' di divino aiuto, nipote? Eccellente! Perché si dà il caso che il mio dominio sugli oceani possa essere dato in prestito a chi mi pare e piace!


--- Poseidon Misc Pickup 16 ---
Poseidon: Chi osa maltrattare il piccolo Ade? Non hai che da indicarmeli, nipote, e quando avremo finito saranno fradici e tremanti. Sta' a vedere!


--- Poseidon Misc Pickup 17 ---
Poseidon: Finalmente ti ritrovo, nipote! Ti stai nutrendo bene per metter su un po' di muscoli, sì? Questo dovrebbe darti una mano al riguardo. Prendi!


--- Poseidon Misc Pickup 18 ---
Poseidon: Le immense ricchezze del mare sono al tuo servizio, nipote: usale come meglio credi! A ogni modo, eccotene un piccolo assaggio!


--- Poseidon Misc Pickup 19 ---
Poseidon: Ohilà, piccolo Ade! Ho sentito che ti apprestavi a far piovere distruzione sui tuoi nemici, così sono accorso più in fretta che ho potuto! Non è troppo tardi, vero?


--- Poseidon Misc Pickup 20 ---
Poseidon: A chiunque capita di trovarsi in cattive acque di tanto in tanto, giusto, nipote? Per fortuna la navigazione è la mia specialità, perciò manteniamo la rotta!


--- Poseidon Misc Pickup 21 ---
Poseidon: Il tuo trionfo è a portata di mano ora che io sono qui, nipote! Purché tu sia capace di sfruttare il formidabile potere che sto per accordarti!


--- Poseidon Misc Pickup 23 ---
Poseidon: Oh, se non è il mio nipotino prediletto, bloccato come sempre in quel postaccio! Ti tireremo fuori di lì, piccolo Ade, non disperare: zio Poseidone è qui con te!!


--- Poseidon Misc Pickup 24 ---
Poseidon: Buon vento a te, mio nipote prediletto! Tutto bene, voglio sperare? Ma la speranza val poco senza azione, non ti pare? Ebbene, agiamo *insieme*, allora!


--- Poseidon Misc Pickup 25 ---
Poseidon: Aspetta solo di vedere gli oceani, nipote! Il mio dominio subacqueo è il più glorioso tra tutti i reami terreni. Brulica di vita come nessun altro, ed è assai più fresco di quel tuo soffocante Oltretomba!


--- Poseidon Misc Pickup 26 ---
Poseidon: Ebbene, nipotino, direi che è giunta l'ora che il mare aperto ti presti ancora una volta il suo potere, no?


--- Poseidon Misc Pickup 27 ---
Poseidon: Tuo zio ti offre ancora una volta la possibilità di smuovere un po' le acque! Che ne dici, piccolo Ade?


--- Poseidon Misc Pickup 28 ---
Poseidon: Non indugiamo oltre, nipotino! È ora di cominciare a darci dentro sul serio!


--- Poseidon Misc Pickup 29 ---
Poseidon: Buon vento, piccolo Ade! Sono io! Sempre qui per aiutarti!


--- Poseidon Misc Pickup 30 ---
Poseidon: Non temere, nipote, sono io, il tuo zietto! Giungo a spazzar via tutti i tuoi problemi, qui e ora!


--- Poseidon Misc Pickup 31 ---
Poseidon: Indicami i tuoi avversari, nipote, e diverranno nemici giurati anche del sottoscritto!


--- Poseidon Misc Pickup 32 ---
Poseidon: Vediamo di farti emergere da sotto le profondità marine, nipotino!


--- Poseidon Misc Pickup 33 ---
Poseidon: Salute a te, mio divino nipote! Eccomi giunto, perciò metti da parte ogni preoccupazione e diamo ai morti una bella ripassata!


--- Poseidon Misc Pickup Extra 01 ---
Poseidon: Sei pronto a sentir scorrere in te un'*ondata *di potere, piccolo Ade?


--- Poseidon Misc Pickup Extra 02 ---
Poseidon: Mi sembra che possa giovarti un po' di coraggio liquido, dico bene, piccolo Ade?


--- Poseidon Misc Pickup Extra 03 ---
Poseidon: Ti va una nuotata, piccolo Ade? Una nuotata nel mare di doni che sto per offrirti, intendo! Tuffati, coraggio!


--- Poseidon Misc Pickup Extra 04 ---
Poseidon: Eccomi, nipote, giunto nell'ora del bisogno per consegnarti *questo*!


--- Poseidon Misc Pickup Extra 05 ---
Poseidon: Mi dicono che possa farti comodo l'immensa forza degli oceani, nipote!


--- Poseidon Misc Pickup Extra 06 ---
Poseidon: Va' e solleva un po' di schizzi anche per me, d'accordo, piccolo Ade?


--- Poseidon Misc Pickup Extra 07 ---
Poseidon: Le ricchezze degli oceani sono senza fondo, perciò tieni! Scegli quello che vuoi!


--- Poseidon Misc Pickup Extra 08 ---
Poseidon: Che ne dici di sollevare un po' di onde insieme, eh, piccolo Ade?


--- Poseidon Misc Pickup Extra 09 ---
Poseidon: Non abbatterti a causa di quelle salme deprimenti, piccolo Ade! Abbatti *loro*!


--- Poseidon Misc Pickup Extra 10 ---
Poseidon: È in arrivo un altro dono rinfrescante apposta per te, nipote!


--- Poseidon Misc Pickup Extra 11 ---
Poseidon: L'acqua può fendere la roccia, se le dai tempo a sufficienza! Perciò abbi pazienza, e continua a tentare!


--- Poseidon Misc Pickup Extra 12 ---
Poseidon: So che puoi farcela, piccolo Ade! Di qualunque cosa si tratti!


--- Poseidon Misc Pickup Extra 13 ---
Poseidon: È più buio delle profondità oceaniche, là sotto! Sei vivo, nipote?!


--- Poseidon Misc Pickup Extra 14 ---
Poseidon: Tutti i segreti del mare si sveleranno a te uno dopo l'altro, nipote! Col tempo, ovviamente. Per ora, eccone tre!


--- Poseidon Misc Pickup Extra 15 ---
Poseidon: Sei ancora vivo là sotto, nipote? Se è così, questo dovrebbe aiutarti a restarlo!


--- Poseidon Misc Pickup Extra 16 ---
Poseidon: Dev'esserci una tale aria viziata in quel postaccio in cui ti trovi, nipote! Prova a rinfrescarti un po' con *questo*!


--- Poseidon Misc Pickup Extra 17 ---
Poseidon: Ti attende parecchio lavoro sporco, nipote; fortuna che ci sono io a sciacquarti un po'!


--- Poseidon Misc Pickup Extra 18 ---
Poseidon: Tutto ciò che chiedo è che tu dia il massimo, nipotino! Proprio come farei io!


--- Poseidon Misc Pickup Rare 01 ---
Poseidon: Ohilà, nipote, e reggiti forte! Ho una vera rarità in serbo per te, stavolta!


--- Poseidon Misc Pickup Rare 02 ---
Poseidon: Sono davvero colpito dalla tua perseveranza, nipote! Prendi, quindi: che i miei più grandi doni ti accompagnino!


--- Poseidon Misc Pickup Rare 03 ---
Poseidon: Meriti solo il meglio del meglio delle mie benedizioni, piccolo Ade! Perché? Perché *no*?


--- Poseidon Misc Pickup Rare 04 ---
Poseidon: Se hai intenzione di uscire di lì, ti serviranno i più possenti fra i doni che ho da offrire!


--- Poseidon Misc Pickup Rare 05 ---
Poseidon: Il mio nipote preferito dovrebbe avere accesso ai miei favori più straordinari, non ti pare?


--- Poseidon Loot Bought 01 ---
Poseidon: Ah-*hah*! Mi hai scovato, giovane nipote, anche tra le scorte di quell'inquietante traghettatore d'acqua dolce! Eccoti in premio la mia benedizione!


--- Poseidon Loot Bought 02 ---
Poseidon: Bene, bene, il mio piano di mettermi in contatto con te tramite il traghettatore ha funzionato senza intoppi! Pronto a imbrigliare la potenza del mare, dunque?


--- Poseidon Loot Bought 03 ---
Poseidon: So che quel barcaiolo d'acqua dolce può essere un tipo difficile, nipote, ma lasciati dire che, qualsiasi prezzo tu abbia pagato, hai fatto un *affarone*!


--- Poseidon Loot Bought 04 ---
Poseidon: Per i mortali in superficie non c'è nulla di gratuito, nipote! E a quanto pare, neppure per quel vostro Caronte, laggiù!


--- Poseidon Loot Bought 05 ---
Poseidon: Consentimi di dire, nipote, che quell'avido traghettatore farà meglio a farti un buon prezzo! Sarebbe un peccato se capitasse qualcosa a quella sua bagnarola!


--- Poseidon Rejection 01 ---
Poseidon: *Coooosa*? Pensi di potertela cavare laggiù anche senza il mio aiuto, ho capito bene?! Hai commesso un grave errore, piccolo Ade. Sta' a vedere.


--- Poseidon Rejection 02 ---
Poseidon: Alquanto sfacciato da parte tua affidarti ai miei parenti invece che a me, piccolo Ade. Scoprirai che *questo *è il cavallo sbagliato contro cui scommettere!


--- Poseidon Rejection 03 ---
Poseidon: Oh, nipote, pare proprio che la tua forza superi la tua intelligenza, se davvero hai intenzione di prendere le parti di qualcun altro!


--- Poseidon Rejection 04 ---
Poseidon: Un consiglio, giovane nipote: mai voltare le spalle all'oceano. E, già che ci siamo, mai schierarsi contro il più grande dei tuoi zii!


--- Poseidon Rejection 05 ---
Poseidon: *Augh*! Sono davvero esterrefatto, nipote!! Io ti offro i più grandi doni del mare e della terra, e per te non sono abbastanza?


--- Poseidon Rejection 06 ---
Poseidon: A quanto pare il mio burbero fratello non ha saputo inculcarti le buone maniere, se osi ripudiare le mie offerte! Ma sei ancora in tempo per imparare la lezione!


--- Poseidon Rejection 07 ---
Poseidon: *Tradimento*, piccolo Ade!! Fra tutti i miei nipoti, tu dovresti essere più accorto! O forse dovrei esserlo io. Uno di noi, quantomeno!


--- Poseidon Rejection 08 ---
Poseidon: Decisamente non è la decisione che *io *avrei preso, nipote! Dal momento che schierarmi contro me stesso, be', non avrebbe il minimo senso!


--- Poseidon Rejection 09 ---
Poseidon: Nipote, quanto hai appena fatto equivale a sputarmi in pieno volto! Lascia che ti rammenti, allora, che l'oceano sa sputare ben più di te!


--- Poseidon Rejection 10 ---
Poseidon: La tua scelta irrispettosa mi ferisce, piccolo Ade! Per fortuna sono del tutto invulnerabile. Lo stesso non vale per te, temo!


--- Poseidon Rejection 11 ---
Poseidon: Ti hanno insegnato a non giocare col fuoco, nevvero, nipote? Scoprirai che anche con l'acqua c'è poco da scherzare!


--- Poseidon Rejection 12 ---
Poseidon: Osi ancora sfidarmi, piccolo Ade? Comincio a capire la frustrazione di tuo padre, se ti comporti così anche nei suoi riguardi!


--- Poseidon Rejection 13 ---
Poseidon: Sembra che tu abbia bisogno dell'ennesimo gentile monito a non disdegnare le mie offerte, piccolo Ade! Vediamo di inculcartelo per bene!


--- Poseidon Rejection 14 ---
Poseidon: A volte mi dico: "di certo mio nipote prende molto a cuore le mie esplicite minacce in merito a eventuali atti di ammutinamento\"! E invece *no*!


--- Poseidon Rejection 15 ---
Poseidon: Giurerei di averti già ammonito dal dare per scontato il potere degli oceani, o sbaglio, piccolo Ade? Sembra sia ora di passare dalle parole ai fatti, dunque!


--- Poseidon Make Up 01 ---
Poseidon: Oh, e va bene, piccolo Ade! Lo zio ti libererà dalla sua rete, per questa volta. Ma sii più educato al nostro prossimo incontro!


--- Poseidon Make Up 02 ---
Poseidon: Te lo concedo, piccolo Ade! Non mi aspettavo sopravvivessi a una simile tempesta! Sono davvero impressionato!


--- Poseidon Make Up 03 ---
Poseidon: Ah, non posso restare in collera! Diciamo che questo nostro diverbio è acqua passata, sei d'accordo, nipote?


--- Poseidon Make Up 04 ---
Poseidon: Be', una tale dimostrazione di forza merita un encomio, direi! Ma, per la prossima volta, ricorda che il mio favore non è qualcosa con cui scherzare!


--- Poseidon Make Up 05 ---
Poseidon: E va bene, basta così. Mi sembra che tu ne abbia avuto abbastanza, giusto? Te la cavi piuttosto bene! Prendi, dunque, e va' per la tua strada!


--- Poseidon Make Up 06 ---
Poseidon: Oh, *oh-hoh*, c'è del fuoco in te, non è così, piccolo Ade? Ecco! Ho quel che ti serve per raffreddarti un po', fresco fresco dal mio regno!
Poseidon: *Ah-ahah*, i miei scatti d'ira vanno e vengono come la marea, nipote! Ora prendi questo, e vieni fuori di lì!


--- Poseidon Make Up 07 ---
Poseidon: Quello sì che è stato un lavoro ben fatto, nipote! Ho giusto qui la ricompensa adatta, apposta per te! Nemmeno ricordo più perché ero tanto adirato!


--- Poseidon Make Up 08 ---
Poseidon: Che posso dire, nipote? Capita a tutti di essere sopraffatti dall'ira, di tanto in tanto. Sei fortunato che la mia ira non abbia sopraffatto te!


--- Poseidon Make Up 09 ---
Poseidon: La tempesta è passata, piccolo Ade, e il mare è nuovamente calmo. Confido che ti sforzerai di mantenerlo tale, dico bene?


--- Poseidon Make Up 10 ---
Poseidon: E va bene, non c'è bisogno di tirarla per le lunghe, giusto, nipote? Ecco, prendi la mia benedizione, come avresti dovuto fare sin da principio!


--- Poseidon Make Up 11 ---
Poseidon: Ah, basta dare cattivo esempio al resto della famiglia, nipote! Non è proprio da noi. E comunque, hanno già cattivi esempi in abbondanza!


--- Poseidon Gift 01 ---
Zagreus: Signor zio Poseidone? È stato fantastico conoscerti, quindi accetta questo dono, te ne prego.
Poseidon: Oh, il tuo affetto mi ha davvero commosso, giovane nipote! E penso di avere proprio la cosa giusta da darti in cambio! Eccola che arriva!!


--- Poseidon Gift 02 ---
Zagreus: Zio Poseidone, questo è per te. Vorrei che mio padre fosse alla mano quanto lo sei tu.
Poseidon: *Ah-hah*! Un atto di generosità dal mio nipote prediletto! Il tuo dono è enormemente apprezzato!! Procedo subito ad aggiungerlo al mucchio.


--- Poseidon Gift 03 ---
Zagreus: Possente Poseidone, con ogni probabilità il più grande fra i miei zii, accetta questo mio dono!
Poseidon: Sebbene sia continuamente omaggiato di doni e sacrifici, caro nipote, devo dire che è sempre apprezzato! Voglio dire, guarda! Sorrido da orecchio a orecchio!


--- Poseidon Gift 04 ---
Zagreus: Zio Poseidone, ho qualcosa di speciale per te! Benché impallidisca al cospetto della tua assoluta grandiosità.
Poseidon: *Cooosa*? Ma tu guarda! Si tratta forse di un'offerta per il tuo zietto preferito, che poi sarei *io*? Sai che ti dico, nipote? Ho deciso di accettare! Grazie!!


--- Poseidon Gift 05 ---
Zagreus: Ti rendo omaggio, zio Poseidone! La tua forza di corpo e di spirito mi è molto d'ispirazione, e mi hai accolto nella famiglia a braccia aperte e senza fare domande. Non lo dimenticherò.
Poseidon: *Ahh*, nipote, non c'è bisogno ti un simile diluvio di offerte e lodi, davvero! In effetti, non c'è proprio bisogno di diluvi di alcun genere, con tutta quest'acqua che ho già a disposizione!


--- Poseidon Gift 06 ---
Zagreus: A ogni nostro incontro, zio Poseidone, il mio morale va alle stelle e mi sento del tutto inarrestabile. Vorrei ci fossimo conosciuti prima, ma sono grato che sia comunque successo, alla fine.
Poseidon: Non ti avevo già detto, nipote, di non farmi simili offerte? Ah, l'avrò dimenticato! O forse ti confondo con qualcun altro, vista la gran mole di nipoti con cui mi ritrovo, grazie a Zeus! Anche se, detto fra noi, nessuno degli altri mi piace quanto te!


--- Poseidon Gift 07 ---
Zagreus: Zio Poseidone, talvolta mi chiedo come sarebbe la mia vita, se tu ne avessi fatto parte prima. Il tuo incoraggiamento e il tuo entusiasmo... significano molto, per me. Alla tua salute! Quest'Ambrosia è stata all'inferno e ritorno!
Poseidon: *Oohhh*, ma è un'offerta regale, piccolo Ade! So quanto sia arduo trovarne, così distante dall'Olimpo! Non capirò mai per quale motivo tuo padre sia tanto crudele con te. Se fossi figlio mio, sarei molto fiero! Be', sarei fiero a prescindere, ma sai che intendo.


--- Duo - Demeter and Poseidon (1) ---
Demeter: Ah, mio tenero virgulto. Stavo giusto informando l'illustre Poseidone che il suo intero regno esiste solo perché ciò mi aggrada; tieni a mente, caro fratellastro, che se lo volessi potrei raggelare i tuoi oceani in un istante.
Poseidon: *Ah-hahahah! *Molto eloquente, venerabile dea Demetra! Una volta di più ho riconferma della tua vasta esperienza, sebbene io creda che chiunque preferisca oceani liquidi, non è così, nipote?!


--- Poseidon Wrath Intro 01 ---
Poseidon: Devo dirti una cosa, piccolo Ade: io e il resto della famiglia ti abbiamo nascosto il nostro dono più importante!! Per assicurarci che ne fossi degno... e lo sei! Il mio aiuto è a tua disposizione, perciò chiamami se te ne serve! Soprattutto per fare a pezzi qualcuno!


--- Poseidon Fish Quest 01 ---
Poseidon: Nipote! Sono oltremodo impressionato dalla tua abilità nell'accalappiare gli abitanti del mio regno! Il tuo burbero padre non merita di godere dei frutti del mare ma, per la mia sconfinata autorità, *tu *ne sei degno! Hai già il mio Calamo da Pesca... ora prendi *questo*!


